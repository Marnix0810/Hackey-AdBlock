               RAR - Wat is nieuw in de nieuwste versie

Versie 5.71

1. Opdracht "Archieven omzetten":

	a) verbeterde prestaties bij het verwerken van veel kleine archieven onder Windows 10;

	b) geheugenlekken opgelost die konden leiden tot excessief geheugengebruik bij het omzetten naar de ZIP-indeling.

2. Verwerking van ongeldige ZIP-archieven:

	a) de opdracht "Herstellen" vervangt ingepakte en uitgepakte bestandsgroottes die opgeslagen zijn in de lokale bestandskop met groottes vanuit de centrale directory indien de lokale kopgroottes foutief ogen;

	b) het uitpakken van bestanden wordt stopgezet op de uitgepakte grootte zoals opgeslagen in de ZIP-kop zelfs als de beschikbare ingepakte gegevens verder uitpakken mogelijk maken. Dit is besloten om onverwacht gebruik van hardeschijfruimte te voorkomen.

	3. Ctrl-C maakt het mogelijk om de RAR "l"-opdracht snel te kunnen afbreken. In eerdere versies kon het meerdere seconden duren totdat de lijstopdracht werd beëindigd.

4. Fouten opgelost:

	a) WinRAR kon vastlopen als geprobeerd werd een bepaald soort archiefcommentaar weer te geven in de GUI-shell, wat een zgn. 'denial of service' opleverde;

	b) indien de optie "Archiefnaam opslaan" en "Toevoegen aan contextmenu" zijn ingesteld in de compressieprofiel-parameters en het profiel werd opgestart vanuit het Verkenner-contextmenu, dan stelde WinRAR een automatisch gegenereerde archiefnaam voor in plaats van de naam zoals opgeslagen in het profiel.

	c) WinRAR gaf een overbodige groep ronde haken weer in de kolom "Archief" van het venster "Diagnostische meldingen" voor systeemfoutmeldingen;

	d) de opdracht "Uitpakken naar map\" in het Verkenner-contextmenu kon ZIP-archieven niet goed uitpakken in de volgende combinatie van omstandigheden: de archiefnaam bevat een numeriek deel gevolgd door de .zip-extensie, willekeurige gegevens zijn aanwezig voor het eerste bestandsrecord en de WinRAR-optie "Overbodige mappen verwijderen uit uitpakpad" is ingeschakeld;

	e) in de opdracht "RAR x -x<filter> archiefnaam" werden bovenliggende mappen van bestanden die voldoen aan het opgegeven filter ook niet meegenomen bij het uitpakken;

	f) de opdracht "Zoeken" gaf de huidige mapnaam terug samen met de inhoud van het zoekgebied "Huidige map" indien de mapnaam overeenkwam met het filter "Te zoeken bestandsnamen";

	g) indien de opties "Zoeken in bestanden" en "Zoeken in archieven" beiden ingeschakeld waren, dan keek de opdracht "Zoeken" niet of de archiefnaam zelf overeenkwam met het filter "Te zoeken bestandsnamen" na het zoeken binnen het archief. Kortgezegd gaf het archiefnamen niet weer voor filters zoals "*.rar" en paste dit filter alleen toe op bestanden binnen archieven;

	h) WinRAR 5.70 stelde bij het uitvoeren van een uitvoerbaar bestand direct vanuit een archief niet een tijdelijke map in met de uitgepakte bestanden als huidige map. Het gevolg was dat uitvoerbare bestanden niet in de huidige map andere bestanden in het archief konden benaderen;

	i) WinRAR kon onder Windows 10 voor een paar seconden niet reageren nadat de interne viewer voor een ingepakt bestand werd gesloten;

	j) het slepen van een bestand naar een submap van een ZIP-archief met de optie "Volledige pasden opslaan" ingeschakeld gaf ongeldige padnamen die bestonden uit een herhaalde submapnaam. Vergelijkbare ongeldige padnamen werden samengesteld indien bestanden werden toegevoegd aan ZIP-archieven met de schakelopties "-ap<map> -ep2".


Versie 5.70

1. De optie "Te verwerken bestanden" op het tabblad "Tijd" van het inpakdialoogvenster maakt het mogelijk om bestanden te kiezen op basis van de wijzigings-, aanmaak- of laatste-toegangstijd. Voorheen was dit alleen mogelijk op wijzigingstijd.

2. De schakelopties "-ta", "-tb", "-tn" en "-to" op de opdrachtregel accepteren de achtervoegsels "m", "c" en "a" na de naam van de schakeloptie. Zo kunnen bijvoorbeeld voorwaarden voor de bestandstijd niet alleen de bestandswijzigingstijd bevatten, zoals in eerdere versies, maar ook de aanmaak- en laatste-toegangstijd. Zule schakelopties kunnen meerdere modifiers bevatten om dezelfde datum in te stellen voor alle opgegeven tijden. Zo zal -tamc20190215 bestanden verwerken die gewijzigd en gemaakt zijn na 2019-02-15.

Het nieuwe achtervoegsel 'o' biedt de mogelijkheid om te wisselen van 'EN'- naar 'OF'-logica, zodat -tamco20190215 bijvoorbeeld bestanden bevat die gewijzigd of gemaakt zijn na 2019-02-15. Het is ook mogelijk om meerdere tijdfilter-schakelopties op te geven met verschillende datums in dezelfde opdracht, zoals: -taco20190201 -tbmo20190210.

De schakeloptie -ta en -tn nemen ook bestanden mee die precies voldoen aan de opgegeven datum. De schakelopties -tb en -to sluiten deze bestanden uit.

3. De bestandslijst van WinRAR kan de aanmaak- en laatste-toegangstijd weergeven als deze beschikbaar zijn.

De kolommen voor aanmaak- en laatste-toegangstijd zijn standaard uitgeschakeld en kunnen worden ingeschakeld in het dialoogvenster "Bestandslijstkolommen kiezen". Dit dialoogvenster wordt geopend na het rechtsklikken op een van de kolomkoppen in de bestandslijst of na het drukken op de knop "Kolommen..." in de WinRAR-instellingen, tabblad "Bestandslijst", groepsvak "Bestanden".

4. De opties "Dubbele extensies voor archieven" en "Archieven in submappen" op het tabblad "Bestanden" van het inpakdialoogvenster veranderen het gedrag van de optie "Elk bestand in een los archief plaatsen".

Wat betreft de archiefnaam: deze kunt u wisselen tussen de stijlen "bestandsnaam.ext.rar" en "bestandsnaam.rar" met de optie "Dubbele extensies voor archieven".

Daarnaast kunt u een individueel archief maken voor elk bestand in de gekozen submappen of u kunt ervoor kiezen om de volledige inhoud van elke gekozen map in een individueel archief op te slaan. Dit is afhankelijk van of u de optie "Archieven in submappen" hebt ingeschakeld.

5. De nieuwe schakeloptie "-ad1" kan worden gebruikt bij het recursief uitpakken van meerdere archieven, zoals "rar x -r -ad1 arc\*.rar". Hiermee worden individuele mappen aangemaakt voor bestanden die uit het betreffende archief uitgepakt worden, maar in tegenstelling tot de bestaande schakeloptie "-ad" worden met de nieuwe schakeloptie dergelijke mappen in elke archiefmap aangemaakt.

6. Als de contextmenu-optie "Elk archief uitpakken in een losse map" wordt toegepast op archieven uit verschillende mappen via het zoekresultaten-scherm van Windows Verkenner, dan worden submappen met uitgepakte bestanden gemaakt in hun betreffende archiefmap. Eerdere versies maakten submappen aan in een enkele submap van het archief waar het contextmenu op werd geopend.

7. De nieuwe optie "Aanvinkvakken" op het tabblad "Bestandslijst", groepsvak "Lijststijl" in de WinRAR-instellingen maakt het mogelijk om aanvinkvakken te gebruiken om in bestandslijsten items te selecteren.

8. Een nieuwe optie "Precieze groottes" op het tabblad "Bestandslijst", groepsvak "Bestanden" in de WinRAR-instellingen.

Als deze optie is ingeschakeld, dan worden bestandsgroottes altijd in bytes weergegeven. Indien uitgeschakeld, dan worden bestandsgroottes omhoog afgerond en worden eenheden zoals KB of MB gebruikt. Bestandsgroottes van kleinere bestanden worden dan nog steeds in bytes weergegeven.

9. Indien meerdere console-RAR-opdrachten worden opgestart met de schakeloptie "-ioff", dan wordt de computer pas uitgeschakeld als de laatste RAR-opdracht afgerond is. Voorheen werd deze schakeloptie in behandeling genomen bij de RAR-opdracht die als eerste afgerond was.

10. De lees- en schrijfbuffergrootte is verhoogd voor .iso-bestanden. Dit kan in bepaalde gevallen een positieve invloed hebben op de uitpakprestaties van .iso-archieven, bijvoorbeeld voor netwerkstations.

11. Als de optie "Archief verwijderen" in het uitpakdialoogvenster wordt toegepast op een groep RAR- en REV-volumes in de indeling "volumenaam.part#", dan zal WinRAR de REV-volumes meeverwijderen. Voorheen werden enkel RAR-volumes verwijderd, terwijl REV-bestanden bleven bestaan.

12. Als de optie "Archief verwijderen" in het uitpakdialoogvenster wordt toegepast op een groep ZIP-volumes met de extensies .zip.001, .zip.002, .zip.003 enz., dan zal WinRAR alle ZIP-volumes verwijderen. Eerder werd alleen het .zip.001-volume verwijderd bij een dergelijke volumenaamopbouw.

13. Als arcnaam.rar wordt uitgepakt met het Verkenner-contextmenu-item "Uitpakken naar arcnaam" terwijl het bestand "arcnaam" al bestaat, dan zal de WinRAR-shelluitbreiding hiervoor in de plaats "Uitpakken naar arcnaam~1" voorstellen. Voorheen probeerde dit contextmenu-item een map aan te maken met een naam gelijk aan een al bestaand bestand, wat mislukte.

14. Als een snelkoppelingsbestand met .lnk-extensie van uit het Verkenner-contextmenu wordt ingepakt, dan zal het .lnk-bestand zelf worden toegevoegd aan het archief. Voorheen werd het bestandsdoel van het .lnk-bestand toegevoegd in plaats van het .lnk-bestand zelf.

15. Windows staat geen uitvoerbare bestanden toe groter dan 4 GB. Als gevolg hiervan geeft WinRAR onmiddellijk een foutmelding als geprobeerd wordt een RAR-SFX-volume te maken van 4 GB of groter. Voorheen gaf WinRAR zo'n foutmelding pas na het aanmaken van het eerste RAR-volume.

16. De volledige voortgang van het uitpakken wordt weergeven voor 7z-archieven die uit meerdere volumes bestaan. De nauwkeurigheid van de voortgang van het uitpakken van 7z-archieven is verbeterd.

17. De keuzelijst "Schijven en mappen" bij de opdracht "Zoeken" is hernoemd naar "Zoekgebied". Aanvullend aan de al bestaande keuzes is er een nieuwe optie opgenomen genaamd "Gekozen items" die het zoeken beperkt tot de bestanden en mappen gekozen in de WinRAR-bestandslijst.

18. De opdracht "Zoeken" geeft het aantal gevonden items in de statusbalk.

19. Het venster "Diagnostische berichten" geeft archiefnamen in een afzonderlijke kolom weer om het daadwerkelijke bericht betere zichtbaarheid te geven bij lange archiefnamen.

20. De schakeloptie -isnd[-] in de opdrachtregelversie van WinRAR biedt de mogelijkheid om de optie "Geluid inschakelen" in de WinRAR-instellingen te overschrijven. Gebruik -isnd om geluidsmeldingen in te schakelen en gebruik -isnd- om deze uit te schakelen.

21. Nadav Grossman van Check Point Software Technologies heeft ons ingelicht over een beveiligingskwetsbaarheid in het bibliotheekbestand UNACEV2.DLL. De genoemde kwetsbaarheid maakt het mogelijk om bestanden aan te maken in arbitraire mappen buiten de doelmap bij het uitpakken van ACE-archieven.

WinRAR gebruikt deze bibliotheek van derden om ACE-archieven uit te pakken. UNACEV2.DLL is niet bijgewerkt sinds 2005 en we hebben geen toegang tot de broncode ervan. Daarom hebben we besloten om de ondersteuning voor de ACE-archiefindeling te laten vervallen, om zodoende de veiligheid van WinRAR-gebruikers te beschermen.

Onze dank aan Check Point Software Technologies voor het melden van dit probleem.

22. Opgeloste fouten:

	a) console-RAR haalde de bestandsgroottes en -tijden van het bron- en doelbestand door elkaar bij de vraag om te overschrijven bij het bijwerken van een bestand in een RAR-archief met de schakeloptie "-o";

	b) het verslepen van bestanden vanuit 32-bits toepassingen naar een 64-bits WinRAR-venster werkte niet;

	c) de WinRAR-opdracht "Shift+Del" uitgevoerd op een map verwijderde mogelijk niet enkele submappen. Deze opdracht wordt gebruikt om bestanden en mappen permanent te verwijderen, in plaats van ze eerst naar de prullenbak te verplaatsen;

	d) het mappen-deelscherm kon niet van map wisselen als de ingepakte paden begonnen met het padscheidingsteken, bijvoorbeeld in archieven die zijn gemaakt met het hulpprogramma "tar" met de optie "--absolute-names";

	e) indien een relatief pad "Path=.\eenbepaaldemap" werd opgegeven in SFX-commentaar en het SFX-archief genoodzaakt was om de rechten te verhogen bij het uitpakken, dan werd "eenbepaaldemap\eenbepaaldemap" aangemaakt in plaats van "eenbepaaldemap";

	f) opdrachten die een bestaand RAR4-volume wijzigen zetten voorheen het veld met het volumenummer terug naar 1. Alhoewel dit geen invloed had op het uitpakken, gaf WinRAR hierdoor wel een verkeerd volumenummer weer voor zulke archieven;

	g) een fout opgelost bij het lezen van commentaar uit een ongeldig RAR-bestand;

	h) de werkbalk in het venster "Zoekresultaten" bij de opdracht "Zoeken" werd onjuist aangepast aan gewijzigde groottes van werkbalkpictogrammen.


Versie 5.61

	1. De uitpakoptie "Archief verwijderen" verwijdert alle volumes, zelfs als de gebruiker het uitpakken is begonnen met een later RAR-volume dan de eerste, waarbij het eerste volume aanwezig is en alle bestanden succesvol zijn uitgepakt. In zo'n situatie negeerden eerdere versie de optie "Archief verwijderen", zelfs als WinRAR het eerste volume had gevonden en de volumereeks vanaf het begin kon verwerken.

	2. Bij archieven met versleutelde bestandsnamen wordt de compressieverhoudingsbalk weggelaten op het tabblad "Archief" van de bestandseigenschappen in Verkenner. WinRAR kan voor zulke archieven de verhouding niet betrouwbaar berekenen zonder het wachtwoord. Eerder werd hier simpelweg 0% weergegeven.

	3. Fouten opgelost:

		a) WinRAR gaf oneindig de melding "Het opgegeven wachtwoord is ongeldig" bij het openen van een RAR5-archief met versleutelde bestandsnamen, als een foutief globaal wachtwoord ingesteld was met Ctrl-P;

		b) een geheugenbeheerfout in het wachtwoorddialoogvenster leidde er mogelijk toe dat geheugen werd benaderd dat al vrijgegeven was, wat tot een crash leidde. Dit probleem kan mogelijk ook geassocieerd worden met beveiligingsrisico's;

		c) een fout opgelost bij het verwerken van ongeldige RAR, ACE en LZH-archieven. Dit probleem kan mogelijk ook geassocieerd worden met beveiligingsrisico's;

		d) bij het opstarten kon WinRAR er voor zorgen dat de menubalken van een klein aantal andere toepassingen kortstondig knipperden;

		e) de WinRAR-opdracht "Zoeken naar" hield bij het doorzoeken van CAB-archieven wel rekening met de "Te zoeken tekenreeks" voor alle ingepakte bestanden, maar niet met de "Te zoeken bestandsnamen";

		f) de SFX-moduleopdracht "Licentie" stelde niet de titel van het licentievenster in;

		g) indien de WinRAR-instelling "Opstartmap" een afsluitende backslash bevatte, dan negeerde WinRAR de eerste keer de opdracht "Niveau omhoog".

Versie WinRAR 5.60

   1. We hebben het uiterlijk van WinRAR vernieuwd.

      We zijn de ontwerpers van http://weirdsgn.com en http://icondesignlab.com zeer dankbaar die hebben deelgenomen in dit streven en we zijn trots om te kunnen meedelen dat WinRAR een nieuwe pictogrammenserie gebruikt dat is
      gemaakt door Aditya Nugraha Putra van http://weirdsgn.com.
      De eerdere WinRAR-pictogrammenserie is beschikbaar als interfacethema op https://rarlab.com/themes/WinRAR_Classic_48x36.theme.rar

   2. De werking van de opdracht "Herstellen" is verbeterd voor RAR5-archieven die zijn beschermd met herstelrecords. Het is nu mogelijk voor deze opdracht om verwijder- en toevoeghandelingen van onbeperkte grootte te herkennen.
      Daarnaast is er de mogelijkheid om gewisselde gegevens te herkennen waaronder gegevens die zijn gebruikt van verschillende archieven beschermd met herstelrecords en samengevoegd in een enkel bestand in willekeurige volgorde.

   3. De inpakoptie "PC uitschakelen indien gereed" is gewijzigd naar de keuzelijst "Indien gereed". Hiermee kunt u uw pc uitschakelen en in sluimer- of slaapstand zetten nadat uw pc klaar is met inpakken.

   4. Gebruik de opdrachtregelschakelopties -ioff of -ioff1 om uw pc uit te schakelen, -ioff2 om naar sluimerstand te gaan en -ioff3 om uw pc op slaapstand te zetten nadat een handeling voltooid is.

   5. Indien de codering van een commentaarbestand dat is opgegeven met de schakeloptie -z<bestand> niet is opgegeven met de schakeloptie -sc, danzal RAR proberen om de coderingen UTF-8, UTF-16LE en UTF-16BE te herkennen
      aan de hand van het bytevolgorde-masker en gegevensvalidatie-tests.

   6. WinRAR probeert om de coderingen ANSI, OEM en UTF-8 van ZIP-archief-commentaar automatisch te herkennen.	

   7. De optie "Interne viewer" > "DOS-codering gebruiken" in het venster "Instellingen", tabblad "Viewer" is vervangen door "Interne viewer" > "Codering autom. herkennen". Indien "Codering autom. herkennen" iingeschakeld, dan zal de interne viewer proberen om de coderingen ANSI (Windows), OEM (DOS), UTF-8 en UTF-16 te herkennen.

   8. Normaliter bevat het contextmenu van Windows Verkenner alleen de uitpakopties indien met de rechtermuisknop wordt geklikt op een los archief.
      U kunt dit gedrag wijzigen door een of meer met spatie gescheiden filters op te geven bij de optie "Altijd inpakitems weergeven voor" in het venster "Instellingen", tabblad "Integratie", groepsvak "Contextmenu-items".
      Op deze manier worden inpakopdrachten altijd weergegeven voor deze bestandssoorten zelfs als het bestand herkend wordt als een archief.
      Als u wilt dat zowel inpak- als uitpakopties worden weergegeven voor alle archieven, vul hier dan "*" in.

   9. De SFX-moduleopdracht "SetupCode" accepteert een optionele gehele-getalsparameter waarmee de omzetting tussen foutcodes van het installatieprogramma en die van SFX zelf kan worden geregeld. Dit is ook toegankelijin de vorm van de optie "Aanpassing beëindigingscodes" in het dialoogvenster "Uitgebreide SFX-opties", tabblad "Installatie".

  10. Een nieuwe schakeloptie "Meer informatie weergeven" op de WinRAR-opdrachtregel. Deze kan worden gebruikt samen met de opdracht "t" om ook een bericht weer te geven in het geval van een succesvol archieftest-resultaat. Zonder deze schakeloptie zou de opdracht "t" stilzwijgend zijn als er geen fouten zouden worden aangetroffen.
      Deze schakeloptie is alleen van toepassing op WinRAR.exe en wordt genegeerd door de opdrachtregelversie RAR.exe.

  11. Indien een verkeerd wachtwoord is ingevoerd bij het uitpakken van een versleuteld bestand in een ZIP-archief, dan stelt WinRAR voortaan voor om alsnog een geldig wachtwoord in te voeren voor hetzelfde bestand in plaats van het uitpakken voortijdig te staken.

  12. Indien een verkeerd wachtwoord is ingevoerd bij het openen of uitpakken van een RAR-archief met versleutelde bestandsnamen, dan stelt WinRAR voortaan voor om alsnog een geldig wachtwoord in te voeren in plaats van de handeling voortijdig te staken. Eerdere versies deden dit al voor RAR-archieven met versleutelde bestandsgegevens, maar stopten voortijdig voor archieven met bestandsnaamversleuteling.

  13. WinRAR herkent GZIP-bestanden met willekeurige gegevens voorafgaand aan een werkelijk GZIP-archief, zoals .scexe-firmwarebestanden.

  14. De parameter @bestandslijst kan worden opgegeven in het veld "Toe te voegen bestand" van het inpakdialoogvenster. In dit geval zal WinRAR proberen om de lijst van in te pakken bestanden te halen uit het bestand "bestandslijst", welke platte tekst moet bevatten met op elke regel een los bestand.

  15. Wat betreft het dialoogvenster Info:

      a) de grafiek van de compressieverhouding is vernieuwd;

      b) "Namen en gegevens" wordt weergegeven in het veld "Versleuteling" voor archieven met versleutelde bestandsnamen.

  16. De volledige archiefnaam wordt weergegeven indien de muisaanwijzer wordt geplaatst over een archiefnaam in het voortgangsvenster. Dit kan nuttig zijn als de archiefnaam vrij lang is en niet past in de beschikbare vensterruimte.

  17. Indien de schakeloptie -ts1 wordt gebruikt in combinatie met -u of -f, dan zal de bestandstijd worden vergeleken met een nauwkeurigheid van 1 seconde. Eerder werd in zulke gevallen onterecht een toe te voegen bestand als nieuwer beschouwd dan de ingepakte variant, alleen maar omdat we het nieuw toe te voegen bestand met een zeer nauwkeurige tijd vergeleken met de minder nauwkeurige tijd van het ingepakte bestand.

  18. De opdrachten "Bijwerken" en "Vernieuwen" (opties 'u' en 'f' in de opdrachtregelversie) worden direct beëindigd als er geen bij te werken bestanden zijn. Eerder zorgden deze opdrachten ervoor dat er een tijdelijk archief werd gemaakt voor beëindiging, in het geval van het bijwerken van archieven met een herstelrecord of met snel-openen-gegevens.

  19. Er wordt om bevestiging gevraagd na het maken van 500 volumes vanuit de grafische WinRAR-omgeving, waarop de gebruiker ervoor kan kiezen om door te gaan of juist te stoppen met inpakken. Dit is zo gedaan om te voorkomen dat vele duizenden volumes worden gemaakt in het geval van een verkeerd ingevoerde volumegrootte.

  20. WinRAR gebruikt megabytes in plaats van bytes als standaardeenheid voor het volumegroote-veld in het inpakdialoogvenster.

  21. De opdracht "Herstellen" geeft de melding "Herstelrecord is ongeldig" na het herstellen van een RAR5-archief waarin een ongeldig herstelrecord aanwezig is. Eerder werd een dergelijke melding alleen gegeven bij de opdracht "Testen".       De opdracht "Herstellen" handelde voorheen de meeste schades aan een herstelrecord stilzwijgend af.

  22. Fouten opgelost:

      a) diverse potentiële beveiligingsproblemen zijn opgelost bij het verwerken van ongeldige RAR-archieven;

      b) niet-Engelse tekens in TAR-bestanden met uitgebreide PAX-koppen werden onjuist weergegeven;

      c) de opdracht "rar x archiefnaam.rar .." pakte bestanden uit naar de huidige map in plaats van de bovengelegen map;

      d) het plakken van bestanden vanuit Windows Verkenner naar een archief dat geopend was in WinRAR, blokkeerde verdere kopieer-en-plakhandelingen in Verkenner totdat het inpakken voltooid was;

      e) de SFX-module gaf oneindig de melding "Het opgegeven wachtwoord is onjuist" zodra er een onjuist wachtwoord was opgegeven, zonder te vragen om het juiste wachtwoord;

      f) de maptijden werden altijd ingesteld bij het uitpakken van ZIP-archieven, zelfs als de optie "Bestandstijd" uitgeschakeld stond in het uitpakdialoogvenster;

      g) indien gekozen werd voor de optie "Verwijderstand: altijd" bij het uitpakken en de gebruiker drukte op "Annuleren" bij de vraag om een bestand te overschrijven of bij de vraag om een wachtwoord, dan zou een archief alsnog verwijderd kunnen worden, zelfs na het annuleren van het uitpakken voor .zip- en .7z-archiefindelingen


Versie WinRAR 5.50

1. WinRAR en de opdrachtregelversie RAR gebruiken standaard de RAR 5.0-archiefindeling. U kunt dit wijzigen naar de RAR 4.x-compatibele indeling met de optie "RAR4" in het inpak-dialoogvenster of met de opdrachtregel-schakeloptie -ma4. 
Indien u liever standaard de RAR 4.x-indeling gebruikt, druk dan op de knop "Standaard maken..." op het tabblad "Compressie" van de WinRAR-instellingen en stel "RAR4" in op het weergegeven dialoogvenster. 
Deze wijziging heeft enkel invloed op nieuwe installaties. Indien u in eerdere versies al een RAR-indeling had opgeslagen in het standaard-compressieprofiel, dan zal WinRAR deze opgeslagen instellingen respecteren.

2. Gebruik de knop "Hoofdwachtwoord instellen" in het dialoogvenster "Wachtwoorden beheren" om opgeslagen wachtwoorden te versleutelen en ze te beschermen tegen onbevoegde toegang.
 
Indien opgeslagen wachtwoorden beschermd worden door een hoofdwachtwoord en u wilt toegang tot deze wachtwoorden krijgen, dan dient u het hoofdwachtwoord op te geven en op "OK" te drukken wanneer hier om gevraagd wordt. Indien het ingevoerde wachtwoord niet overeenkomt met het hoofdwachtwoord, dan zal deze als een normaal wachtwoord worden gebruikt voor archiefhandelingen.

Het hoofdwachtwoord zal geldig blijven totdat WinRAR wordt gesloten. Sluit WinRAR en start deze opnieuw na het opgeven van een hoofdwachtwoord indien u wilt zien hoe de beveiliging werkt. Voer een geldig en daarna een leeg hoofdwachtwoord in om de versleuteling weg te halen van eerder beveiligde wachtwoorden.

Deze WinRAR-versie gebruikt een nieuwe gegevensindeling voor het beheren van wachtwoorden, wat betekent dat wachtwoorden in het dialoogvenster "Wachtwoorden beheren" niet leesbaar zijn door oudere versies. Het heeft geen invloed op de indeling van de archiefversleuteling; versleutelde archieven zijn compatibel met eerdere WinRAR-versies. Wachtwoordbeheer-gegevens worden enkel omgezet naar een nieuwe indeling wanneer u deze bewaart en niet onmiddellijk na het installeren van WinRAR.

3. De vraag om een hoofdwachtwoord in te stellen verschijnt bij het opslaan van een wachtwoord in een compressieprofiel. U kunt het hoofdwachtwoord opgeven om de in het Register opgeslagen wachtwoordgegevens te versleutelen, waarmee deze beschermd worden tegen onbevoegde toegang. Om toegang te krijgen tot zulke profielen, dient u het hoofdwachtwoord op te geven wanneer hierom gevraagd wordt.

Het hoofdwachtwoord zal geldig blijven totdat WinRAR wordt gesloten. Sluit WinRAR en start deze opnieuw na het opgeven van een hoofdwachtwoord indien u wilt zien hoe de beveiliging werkt.

4. Standaard gebruikt WinRAR AES-256 in CTR-stand om ZIP-archieven te versleutelen. Alhoewel AES-256 beduidend veiliger is dan het verouderde ZIP 2.0-versleutelingsalgoritme, kan deze incompatibel zijn met een aantal oudere zip-uitpakprogramma's. Indien compatibiliteit met zulke hulpprogramma's vereist is, dan kunt u de optie "Verouderde ZIP-versleuteling" inschakelen in het wachtwoord-dialoogvenster of de schakeloptie -mezl gebruiken in de opdrachtregelversie.

5. Ondersteuning toegevoegd voor het uitpakken van .LZ-archieven die zijn gemaakt met de Lzip-compressor.

6. Moderne TAR-hulpprogramma's bieden ondersteuning voor het opslaan van bestandstijden met hoge nauwkeurigheid, lange bestandsnamen en aanzienlijke bestandsgroottes middels speciale uitgebreide PAX-koppen binnen een TAR-archief. WinRAR ondersteunt nu zulke PAX-koppen en gebruikt ze bij het uitpakken van TAR-archieven.

7. De optie "Wijzigingstijd opslaan" op het tabblad "Tijd" van het inpak-dialoogvenster kan worden gebruikt om de wijzigingstijd van bestanden op te slaan in RAR 5.x-archieven. De voormalige optie "Wijzigingstijd met hoge nauwkeurigheid" is vervangen door deze nieuwe optie.

8. Een nieuwe optie "Volledige paden in titelbalk" in het dialoogvenster "Instellingen" > "Algemeen". Indien ingeschakeld, dan zal het volledige pad van de momenteel geopende map of archief worden weergegeven in de titelbalk van WinRAR.

9. Nieuwe optie "Bestandstypen om eerst als archief te openen" op het tabblad "Compressie" van het venster "Instellingen". Hier kunt u opgeven hoe moet worden omgegaan met een Enter of dubbelklik op een bestand in de WinRAR-bestandslijst. Voorbeelden van zulke bestanden zijn .docx-bestanden en zelf-uitpakkende .exe-archieven. U kunt aan WinRAR de opdracht geven om zulke bestanden eerst als archieven te openen of om ze te openen in de geassocieerde programma's.

Standaardinstellingen zijn het openen van zelf-uitpakkende .exe-archieven en om andere archiefsoorten met een niet-archiefextensie uit te voeren.

Onafhankelijk van deze opties kunt u zulke archiefbestanden altijd openen door te drukken op Ctrl-Page Down op de naam ervan in de WinRAR-bestandslijst.

Standaardmappen voor archieven en uitgepakte bestanden zijn binnen het venster "Instellingen" verplaatst van het tabblad "Compressie" naar het tabblad "Paden".

10.  De nieuwe opdracht "Volledige namen naar klembord kopiëren" in het menu "Bestand" plaatst de volledige namen van geselecteerde bestanden naar het klembord.

11. Wijzigingen in het contextmenu dat wordt weergegeven bij een rechtermuisklik op de bestandslijst in WinRAR:

a) diverse opdrachten, welke ook voorkomen op de werkbalk of in het hoofdmenu, zoals "Weergeven" en "Herstellen", zijn weggehaald uit dit contextmenu;

b) de opdracht "Volledige namen kopiëren naar klembord" is toegevoegd;

c) toegevoegd zijn de opdrachten "Uitvoeren" voor uitvoerbare bestanden, "Openen in geassocieerde toepassing" voor geassocieerde bestanden en "Archiefinhoud weergeven" voor archieven. Hiermee kan worden gekozen op welke manier SFX-archieven en archieven met een niet-archiefextensie worden verwerkt.

Deze items zijn alleen aanwezig in bestandsbeheerstand en niet binnen archieven.

12.  LZ en ZIPX zijn toegevoegd aan de lijst met associaties in het dialoogvenster "Instellingen" > "Integratie".

13.  De extensies LZ en ZIPX zijn toegevoegd aan de lijst met standaardindelingen voor de schakeloptie -ms ("Opgeven bestandstypen om op te slaan") indien uitgevoerd zonder parameters.

14.  U kunt de tekensetwaarde 'f' opgeven met de schakeloptie -sc om UTF-8-codering te gebruiken. Bijvoorbeeld:
rar a -scfl archnaam @bestandslijst.txt
Hiermee wordt de inhoud van bestandslijst.txt als UTF-8-tekst gelezen.

15.  De RAR-opdrachten "lt" en "vt" geven bestandstijden weer met een nauwkeurigheid tot op de nanoseconde. Dergelijke nauwkeurigheid wordt gebruikt in RAR5-archieven die zijn gemaakt met RAR/Unix 5.50 en nieuwer. Archieven gemaakt met WinRAR hebben een nauwkeurigheid tot op de 100 nanoseconde.

16.  Enkel de nauwkeurigheid-aanpassingstekens '+', '-' en '1' worden nog ondersteund met de schakeloptie -ts. Gebruik '+' om de bestandstijd met de hoogst mogelijke nauwkeurigheid op te slaan, gebruik '-' om de bestandstijd over te slaan en gebruik '1' om deze op te slaan met een nauwkeurigheid van 1 seconde. De tussenliggende nauwkeurigheden die eerder mogelijk waren met de aanpassingstekens '2' en '3' zijn niet beschikbaar met de RAR 5.0-archiefindeling en worden genegeerd door de schakeloptie -ts.

17.  Indien een verkeerd wachtwoord is opgegeven bij het uitpakken van een versleuteld archief in een RAR5-archief, dan vraagt WinRAR opnieuw om een geldig wachtwoord op te geven voor hetzelfde bestand, in plaats van te stoppen met uitpakken.

18.  Gegevens over het bestandspad worden weergegeven indien de muisaanwijzer wordt geplaatst over de naam van een in te pakken bestand in het archief-voortgangsvenster.

19.  De naam van het momenteel actieve compressieprofiel wordt weergegeven in het inpak-dialoogvenster boven de knop "Profielen...".

20.  Indien de opdracht "Zoeken" is opgestart vanbinnen een submap van een archief, dan zal "Bestandsnamen om te zoeken" het pad naar deze submap bevatten. Effectief zal hierdoor alleen gezocht worden vanaf deze submap en dieper.

21.  Fouten opgelost:
	a) Vastlopers opgelost en een beveiligingslek gedicht bij het uitpakken van ongeldige RAR-archieven.
	b) WinRAR kon geen bestanden uitpakken in ZIP-archieven die waren gecomprimeerd met het XZ-algoritme en versleuteld met AES;
	c) indien de optie "Windows-voortgangsbalken" in de WinRAR-instellingen was uitgeschakeld en de archiefstand "Elk bestand in apart archief plaatsen" werd gebruikt, dan werd het "gouden" deel van de totale-voortgangsbalk (de gecomprimeerde gegevensverhouding) onjuist weergegeven;
	d) de voortgang van het uitpakken van een SFX-archief was onjuist in het geval van een multivolume SFX-archief met een totale volumegrootte boven de 4 GB;
	e) indien de naam van een ingepakte map naloopspaties bevatte, de gebruiker ervoor koos om een aantal mappen te kiezen en uit te pakken in een niet-hoofdmap binnen het archief en indien de optie "Mogelijk incompatibele namen toestaan" uitgeschakeld was, dan konden er een aantal begintekens verloren gaan in de naam van de uitgepakte map;
	f) indien enkel de aanmaaktijd of de laatste-toegangstijd van een bestand werd opgeslagen in een RAR5-archief met een nauwkeurigheid van 1 seconde, zoals met de schakelopties -ma5 -tsm- -tsa1, dan werd deze opgeslagen tijd genegeerd bij het uitpakken.

Versie WinRAR 5.40

1. Het nieuwe submenu "Tekenset voor namen" in het menu "Opties" maakt het mogelijk om de tekenset te kiezen voor de namen van ingepakte bestanden. Deze keuze heeft invloed op het bladeren binnen archieven en bij het uitpakken van archieven. Gebruik de sneltoets Ctrl + E om dit menu snel te openen.

Dit kan nuttig zijn bij het uitpakken van een archief zonder Unicode-bestandsnamen, bijvoorbeeld als een zip-bestand met Chinese bestandsnamen in het archief wordt uitgepakt naar Windows waarbij Russisch staat ingesteld als taal voor niet-Unicode programma's.

2. Indien RAR-herstelvolumes (.rev-bestanden) zich bevinden in dezelfde map als de normale RAR-bestanden, dan zal de opdracht 'Archief testen' de inhoud van de .rev-bestanden verifiëren nadat de .rar-bestanden zijn getest.

Indien u alleen .rev-bestanden wilt testen zonder de .rar-volumes eerst te testen, dan kunt u de .rev-bestanden kiezen in de bestandslijst van WinRAR en drukken op de knop "Testen", of als u op de opdrachtregel bent:

rar t archiefnaam.part1.rev

3. Alhoewel het NTFS-bestandssysteem bestanden toestaat met aan het eind van de naam spaties en punten, zijn veel Windows-programma's niet in staat om bestanden met deze namen goed te verwerken. Als de optie "Potentieel incompatibele namen toestaan" op het tabblad "Uitgebreid" van het uitpakdialoogvenster is uitgeschakeld, dan zal WinRAR bij het uitpakken dergelijke spaties en punten aan het eind van de bestandsnaam weghalen, waar deze voorkomen.

Deze optie staat standaard uitgeschakeld.

De opdrachtregelversie RAR haalt ook eindspaties en -punten weg bij het uitpakken tenzij de schakeloptie -oni wordt meegegeven.

4. Eerder werd de bijwerkstand "Archiefinhoud synchroniseren" (schakeloptie -as op de opdrachtregel) afgebroken als een aantal van de in te pakken mappen niet gelezen kon worden. Nu gaat WinRar verder met de actie waarbij ingepakte bestanden worden behouden die overeenkomen met onleesbare mappen.

5. De Shift+Del-verwijderopdracht in WinRAR kan worden gebruikt om mappen te verwijderen die niet-standaard bestandsnamen bevatten met aan het eind spaties en punten. De gebruikelijke verwijderopdracht naar de prullenbak, maar ook de Shift+Del-opdracht in vorige WinRAR-versies kon dergelijke mappen niet verwijderen.

In tegenstelling tot de Del-opdracht verwijdert Shift+Del bestanden definitief (ze worden niet naar de prullenbak verplaatst). Er worden geen vragen gesteld voor bestanden met de kenmerken alleen-lezen en systeem.

6. U kunt mappen vanuit het mappendeelscherm verslepen naar andere programma's of het bureaublad om ze te kopiëren of uit te pakken. Sleep het archiefpictogram in het bovenste item van het mappendeelscherm om het gehele archief uit te pakken.

7. De knop "Nieuwe map" in het uitpakdialoogvenster stelt een nieuwe mapnaam voor gebaseerd op de archiefnaam in plaats van het weinigzeggende "Nieuwe map".

8. Versie-informatie in de opdrachtregelversie RAR:

a) Als de schakeloptie -iver wordt opgegeven, dan zal RAR het versienummer weergeven en daarna beëindigen. U kunt simpelweg "RAR -iver" uitvoeren;

b) De tekst "x86" of "x64" wordt weergegeven bij de versie-informatie van RAR voor Windows voor zowel de schakeloptie -iver als voor de copyrighttitel voor andere opdrachten.

9. Indien de schakeloptie -p wordt gebruikt zonder de optionele parameter <wchtwrd>, dan is het ook mogelijk om een wachtwoord in te stellen met bestandsomleiding of een pipe.

Voorbeeld: 

rar -p mijnarchief.rar mijnbestanden < wachtwoord.txt

10. De opdrachtregelversie RAR behandelt 'archiefnaam.partN' als 'archiefnaam.partN.rar' indien 'archiefnaam.partN' niet bestaat en 'archiefnaam.partN.rar' wel bestaat.

Bijvoorbeeld, het is mogelijk om te beginnen met uitpakken vanaf archiefnaam.part01.rar met de opdracht:

rar x archiefnaam.part01

11. Verbeteringen in de ondersteuning voor 7z-archieven:

a) De status "Compact" wordt correct herkend en gemeld voor 7z-archieven bij de opdracht Info in WinRAR;

b) De woordenboekgrootte wordt weergegeven voor LZMA- en LZMA2-7z-archieven bij de opdracht Info in WinRAR;

c) Een onbekende ingepakte bestandsgrootte binnen een compact 7z-blok wordt gemeld als '?' in plaats van '0' bij het bladeren door de inhoud van het archief in WinRAR.

12. De maximumlengte voor commentaar van RAR-archieven is verhoogd van 64 naar 256 KB.

Aangezien SFX-scriptopdrachten worden opgeslagen in archiefcommentaar, is het mogelijk om langere hoofd- en licentieteksten te gebruiken in SFX-archieven.

13. De lettergrootte van de WinRAR-viewer wordt correct verhoogd in de hoge-dpistand van Windows.

14. De schakeloptie -scul kan gebruikt worden om lijstbestanden in big-endian UTF-8-codering te verwerken, aangenomen dat ze een juiste bytevolgorde-markering (BOM) hebben. Eerder werden alleen little-endian bestanden ondersteund.

15. De minimumversie van Windows die wordt ondersteund is vanaf nu Windows XP SP3. WinRAR zal niet uitgevoerd worden in Windows XP zonder servicepacks.

16. De optie "Instellingen" > "Bestandslijst" > "Alle hoofdletternamen toestaan" is weggehaald. Deze optie was bedoeld om de overgang van MS-DOS naar Windows te vereenvoudigen en is niet meer nodig.

17. Fouten verbeterd:

a) De opdracht "Inpakken en e-mailen" in de 64-bits versie van WinRAR 5.31 werkte niet met de 64-bits versie van Microsoft Outlook;

b) Indien WinRAR 5.31 werd geïnstalleerd voor een rechts-naar-linkstaal op een Windows-systeem met Engels of een andere niet-rechts-naar-linkstaal, dan kon WinRAR de Windows Verkenner-vormgeving wijzigen naar rechts-naar-links;

c) Indien een archief was opgeslagen in een map zonder schrijfrechten en indien de archiefinhoud uitgepakt zou worden via slepen-en-neerzetten naar een map waarin geschreven mag worden, dan gaf WinRAR ten onrechte een melding om de rechten te verhogen.

Versie 5.31

1. De volgende zaken zijn verbeterd m.b.t. de hoge-DPI-stand in Windows:
a) Indien de tekstgrootte in de Windows-instellingen was ingesteld op 150% of groter, dan werd de lettergrootte in de help van WinRAR niet op gelijke wijze verhoogd, wat te kleine tekst opleverde;
b) de standaard-kolombreedte van de bestandslijst in WinRAR was kleiner dan verwacht voor de Windows-tekstinstelling 125% of hoger.

2. Interfaceverbeteringen voor rechts-naar-linkstalen:
a) correcte tekstuitlijning in de eenvoudige meldingen van WinRAR, zoals bevestigingen om ingepakte bestanden te verwijderen of om het logbestand leeg te maken;
b) de knoppen "OK",  "Annuleren" en "Help" zijn in dialoogvensters met meerdere tabbladen, zoals het inpak- en uitpakvenster maar ook het venster met WinRAR-instellingen, goed uitgelijnd en voldoen aan de Windows-huisstijl.
 
3. Fouten verbeterd:
a) De SFX-module van WinRAR laadt DLL-bestanden als gevolg van het aanroepen van bepaalde Windows API-functies, maar mogelijk werden deze DLL-bestanden gezocht in de map waar het uitvoerbare bestand zich bevond. Dit kon leiden tot een beveiligingsprobleem indien DLL-bestanden met malafide instructies in dezelfde map werden opgeslagen als waar het SFX-archief zich bevond. Nu neemt de SFX-module aanvullende maatregelen om dergelijke situaties te voorkomen in Windows Vista en nieuwer.
 
Let er op dat gebruikers die niet de meest recente Windows-beveiligingsupdates geïnstalleerd hebben, naast gebruikers van Windows XP, nog steeds kwetsbaar zijn. Hierdoor moeten zij in het specifiek zorgvuldig omgaan met SFX-archieven, zoals deze alleen uit te voeren vanuit mappen zonder verdachte DLL-bestanden;
 
b) WinRAR 5.30 voerde .lnk-bestanden niet uit in de bestandslijst.

Versie 5.30

1. Recente berichtgeving gepubliceerd in september en oktober 2015 over de kritische kwetsbaarheid in zelfuitpakkende archieven van WinRAR, is onjuist. 
Helaas hebben de massamedia niet opgemerkt dat hetgeen dat werd beschreven als een kwetsbaarheid in WinRAR, in feite een kwetsbaarheid is in Windows OLE die in november 2014 is gepatcht:
https://technet.microsoft.com/en-us/library/security/ms14-064.aspx. 
Zelfs zonder patch brengt deze kwetsbaarheid in Windows OLE geen nieuwe risicofactoren met zich mee voor SFX-archieven gemaakt met WinRAR. 
Lees http://rarlab.com/vuln_sfx_html2.htm. Een patch voor WinRAR is niet nodig.

2. Uitpakken van meerdelige ZIP-archieven gemaakt met 7-Zip, toegevoegd. Zulke archieven hebben bestandsextensies als .zip.001, .zip.002, enz. U dient het .zip.001-bestand te openen in de WinRAR-omgeving om in zulke archieven te bladeren of om deze uit te pakken. Alle deelbestanden moeten zijn opgeslagen in dezelfde map voordat het archief kan worden uitgepakt.

3. Uitpakken van opgedeelde bestanden naar meerdere delen met extensies als .001, .002, enz. toegevoegd. U kunt het .001-bestand openen als een gebruikelijk archief en daarna de inhoud ervan uitpakken. WinRAR combineert alle delen en bewaart ze naar het uitgepakt bestand. Alle deelbestanden moeten zijn opgeslagen in dezelfde map voordat het archief kan worden uitgepakt.

Het item "001" is opgenomen in de lijst "WinRAR koppelen met" in het dialoogvenster Instellingen, tabblad Integratie.

4. De WinRAR-bestandslijst maakt het mogelijk om de knoppen Terug en Vooruit of de sneltoetsen Alt+Pijl links en Alt+Pijl rechts te gebruiken om door pasbezochte mappen te bladeren.

5. Mapjokertekens zijn mogelijk in de RAR-opdrachtregel in namen van bestanden die ingepakt moeten worden. Bijvoorbeeld:

rar a reservekopie c:\reservekopie\2015*\* 

Hiermee worden alle '2015*'-mappen in c:\reservekopie ingepakt. Gebruik de schakeloptie -r om ook te zoeken naar '2015*' in submappen van c:\reservekopie.

6. De knop "Uitpakken" in een SFX-archief wordt gewijzigd naar "Onderbreken" zodra begonnen is met uitpakken, waarmee het mogelijk wordt gemaakt om het uitpakken van een SFX-archief te onderbreken en op een later moment voort te zetten.

7. De optie "Versleutelde overslaan" in het dialoogvenster "Bestanden zoeken" om stilzwijgend versleutelde archieven over te slaan bij het uitvoeren van de zoekopdracht.

8. De testopdracht voor archieven werkt voor .tar.gz-, .tar.bz2- en .tar.xz-archieven. Aangezien de TAR-indeling geen controlegetallen biedt voor bestandsgegevens, controleert WinRAR enkel de geldigheid van de GZIP-, BZIP2- of XZ-container.

9. Het toevoegen van een nieuwe tekst aan het WinRAR-venster met diagnostische berichten kon traag zijn en de prestaties van de opdracht beïnvloeden in het geval van duizenden fouten. Nu werkt deze snel, onafhankelijk van het aantal fouten.

10. Het nieuwe object 'R' voor de schakeloptie -sc geeft de codering op van RAR-consoleberichten die verstuurd worden naar omgeleide bestanden en pipes. Bijvoorbeeld:

rar lb -scur gegevens > lijst.txt

Deze opdracht zal een in Unicode gecodeerd bestand 'lijst.txt' produceren met daarin de namen van de gecomprimeerde bestanden.

11. De slaaptijdparameter in de schakeloptie -ri<prioriteit>[:<slaaptijd>] is bijgesteld om minder invloed te laten hebben op RAR-prestaties en in het specifiek op opdrachten gerelateerd aan herstelrecords. Hogere slaaptijdwaarden zijn nodig om de syteembelasting te verminderen naar een gelijk niveau als in eerdere versies.

12. De RAR-consoleopdrachten "l" en "v" geven de bestandstijd weer in de indeling JJJJ-MM-DD.

13. Bij het uitpakken van RAR- en ZIP-archieven gemaakt in Unix zal WinRAR de ontlede Unicode-tekens omschrijven naar voorsamengestelde tekens. Dergelijke conversie is vereist voor bepaalde Unix- en OS X-archieven om op een juiste manier ingepakte items met niet-Engelse namen in Windows uit te pakken. Dit werkt voor Windows-versies beginnend bij Windows Vista.

14. De wijzigingstijd wordt ingesteld voor alle gemaakte mappen bij het uitpakken van .7z-archieven. Eerdere versies deden dit enkel voor niet-lege mappen.

15. WinRAR voorkomt dat een computer in slaapstand gaat door gebruik van een inactiviteitstime-out totdat de huidige handeling, zoals inpakken, uitpakken of een andere archiefhandeling, gereed is.

16. De totale-voortgangsbalk wordt weergegeven bij het uitpakken van .arj-, .lzh- en .cab-archieven (uitgezondering multivolume archieven).

17. De voortgangsbalk wordt weergegeven bij het verwijderen van bestanden na het inpakken en bij het weghalen van het kenmerk "Archief" van ingepakte bestanden.

18. De opdracht "Testen" verifieert ook de inhoud van alternatieve NTFS-gegevensstromen in RAR 3.x- t/m 5.x-archieven. Eerder werd hun inhoud alleen gecontroleerd bij het uitvoeren.

19. De SFX-module stelt voortaan de omgevingsvariable 'sfxstime' in, welke de starttijd van de module bevat in de indeling "JJJJ-MM-DD-HH-MM-SS-ms". U kunt deze opgeven in de opdracht Path ('Pad') indien u een uniek installatiepad wilt gebruiken op basis van tijd, zoals "Path=MijnApp-%sfxstime%";

20. Opgeloste fouten:

	a) de RAR-console crashte in plaats van dat deze om bevestiging van overschrijven vroeg bij het toevoegen van bestanden aan al bestaande archieven;

	b) de RAR-consoleopdracht "lt" gaf geen seconden weer in de bestandstijd;

	c) WinRAR pakte .xxe-bestanden niet uit als ze niet de tekst "section N of xxencode" bevatten in de hoofdsectie;

	d) RAR kon de inhoud van alternatieve NTFS-gegevensstromen niet herstellen als die waren opgeslagen met de schakeloptie -os indien deze was opgesplitst tussen verschillende volumes.



Versie 5.21

1. De 'slepen-en-neerzetten'-contextmenu-opties in het dialoogvenster "Instellingen" => "Integratie" => "Contextmenu-items..." bieden de mogelijkheid om de in- en uitpakopdrachten van WinRAR uit te schakelen in het contextmenu dat wordt weergegeven nadat bestanden met de rechtermuisknop zijn versleept en neergezet.

2. Indien het bestand winrar.ini zich in dezelfde map bevindt als het WinRAR-installatieprogramma, dan zal winrar.ini worden gekopieerd naar de WinRAR-programmamap na afloop van de installatie.

3. Waar eerdere versies in sommige gevallen RAR5-volumes aanmaakten die licht kleiner waren dan de gevraagde grootte, daar komt deze situatie nu minder vaak voor. In de meeste gevallen komt de volumegrootte overeen met die opgegeven is door de gebruiker.

4. Vanaf nu slaat WinRAR bij het uitpakken standaard symlinks over met absolute paden in het doel waar deze naar verwijst. U kunt het aanmaken van dergelijke koppelingen inschakelen via de optie "Absolute paden toestaan in symlinks" op de tabblad "Uitgebreid" van het uitpakdialoogvenster of met opdrachtregel-schakeloptie -ola.
Dergelijke koppelingen verwijzen naar mappen buiten de doelmap bij het uitpakken en kunnen daarmee een beveiligingsrisico vormen. Schakel het uitpakken van deze bestanden alleen in als u zeker bent dat de inhoud van het archief veilig is, bijvoorbeeld bij uw eigen reservekopieën.


5. Fouten verbeterd:

   a) WinRAR 5.20 gaf een onnodige UAC-melding (Gebruikersaccountbeheer) als er een uitvoerbaar bestand werd opgestart vanuit een archief dat zich bevond in een door UAC beschermde map. Aangezien niets wordt uitgepakt naar de map waar het archief zich in dit geval bevindt, is de UAC-melding niet nodig;

   b) WinRAR overschreef mogelijk bestanden met het alleen-lezen kenmerk enkel bij het uitpakken van RAR- en ZIP-archiefindelingen. Dit is nu ook ingebouwd voor andere archiefindelingen die worden ondersteund door WinRAR;

   c) De velden "Verstreken tijd" en "Resterende tijd" werden verkeerd weergegeven als de opdracht "Omzetten" werd toegepast op meerdere archieven met daarbij de optie "Herstelrecord toevoegen" ingeschakeld.


Versie 5.20

1. Indien het Gebruikersaccountbeheer van Windows het niet toestaat dat bij het uit- of inpakken bestanden worden aangemaakt in mappen die door het systeem beschermd worden, dan probeert WinRAR zichzelf een tweede keer op te starten maar dan met beheerdersrechten om alsnog de taak af te maken. Het is hierbij nodig om de verhoogde rechten te bevestigen als reactie op de vraag van Gebruikersaccountbeheer om deze tweede WinRAR-instantie uit te voeren.

2. U kunt bestanden in Verkenner met de rechtermuisknop verslepen en ze vervolgens in een andere map loslaten, waarna u in het contextmenu van WinRAR kiest om bestanden in te pakken. Hiermee kunt u een archief maken met deze bestanden in de doelmap.

3. Het is mogelijk om het bestand WinRAR.ini te gebruiken in plaats van het Windows-register om WinRAR-instellingen op te slaan. Dit kan de voorkeur hebben voor u als u WinRAR op een verwisselbaar medium wilt installeren, bijv. een USB-stick, waarna u het op verschillende computers kunt uitvoeren.

Bekijk het onderwerp "WinRAR.ini-bestand" in het hoofdstuk "Configuratie-instellingen" van de WinRAR-help voor meer informatie.

4. Ondersteuning toegevoegd voor het uitpakken van ZIP- en ZIPX-archieven die zijn gecomprimeerd met het XZ-compressie-algoritme.

5. Indien een ZIP- of ZIPX-archief een compressie-algoritme bevat buiten de gebruikelijke algoritmes "Opslaan" of "Inpakken", dan worden de namen van de algoritmes weergegeven in het veld "Versie om uit te pakken" in het dialoogvenster met archiefinformatie. Algoritmen met namen die onbekend zijn voor WinRAR zullen de naam "m<num>"
krijgen, waarbij "num" een numerieke aanduiding is van het compressie-algoritme.

6. De opdracht "Openen met WinRAR" is beschikbaar in contextmenu's in Windows voor archiefindelingen die worden ondersteund door WinRAR. Dit kan worden uitschakeld met de optie "Openen met WinRAR (voor gebruikelijke archieven)" in het WinRAR-dialoogvenster "Instellingen", tabblad "Integratie", optie "Contextmenu-items...".

7. De opdrachtregelversie RAR kan de standaardserie met schakelopties uitlezen uit het bestand rar.ini dat is opgeslagen in de RAR-programmamap.
Voorheen was het enkel mogelijk om dezelfde serie schakelopties op te geven voor alle RAR-opdrachten met de tekenreeks "switches=". Nu ondersteunt rar.ini ook de mogelijkheid om losse series met schakelopties op te geven voor afzonderlijke RAR-opdrachten door middel van de volgende syntaxis:

 switches_=

 Bijvoorbeeld:

 switches_a=-m5 -s
 switches_x=-o+

8. De opdracht "ch" ondersteunt de schakelopties -tl, -cu en -cl ook voor ZIP-archieven. Voorheen ondersteunde "ch" alleen deze schakelopties voor de RAR-archiefindeling.

9. Voor archiefindelingen die geen gegevens voor bestandstijdstippen ondersteunen, zoals .bz2, .xz en .Z, wordt de wijzigingstijd van het archief gebruikt voor de uitgepakte bestanden. Dit is niet van toepassing op .tar.bz2, .tar.xz en tar.Z, waarbij de bestandstijdstip wordt opgeslagen in tar-koppen.

10. De uitpakoptie "Beschadigde bestanden behouden" wordt ondersteund voor bzip2-archieven.

11. Het WinRAR-pictogram in contextmenu's van Windows wordt juist geschaald in hoge-DPI-schermstanden zoals 150% of 200% van de normale tekstgrootte.

12. Het is mogelijk om de WinRAR-opdracht "Benchmark" uit te schakelen met de variabele "Benchmark" in de Registersleutel HKEY_CURRENT_USER\Software\WinRAR\Policy. In een meerderegebruikers-omgeving kan de opdracht "Benchmark" misbruik maken van gedeelde processorbronnen. Bekijk het onderwerp "Registervariabelen" in het hoofdstuk "Configuratie-instellingen" van de WinRAR-help voor meer informatie.

13. Naast de "sfxcmd"-variabele met daarin de volledige opdrachtregel, stelt de SFX-module een variabele genaamd "sfxpar" in waarin alleen de opdrachtregelparameters staan, zonder de voorafgaande SFX-modulenaam. Deze variabelen worden ingesteld voordat een programma wordt uitgevoerd die is opgegeven met de opdracht "Setup".

14. De vraag om bestanden te overschrijven in de console-RAR geeft de grootte van wijzigingstijd weer voor bestaande en nieuwe bestanden.

15. Bij het inpakken van stdin met de schakeloptie "-si" stelt RAR de huidige systeemtijd in als wijzigingstijd van een ingepakt bestand.
Eerdere versies stelden geen enkel tijdstip in.

16. Het is mogelijk om de schakelopties "-si" en "-v" samen te gebruiken.
Eerdere versies stonden niet toe dat volumes werden gemaakt bij het inpakken van stdin.

17. Er wordt een waarschuwing gegeven bij het beginnen van het uitpakken van een bestand van 4 GB of groter vanuit een RAR- of ZIP-archieven naar een FAT32-partitie, zodat de gebruiker de taak kan annuleren. FAT32 ondersteunt niet bestanden van dergelijke grootte.

Ook wordt deze waarschuwing gegeven bij het beginnen van het maken van een RAR-archief met de methode "Opslaan" ("-m0") als de geschatte archiefgrootte 4 GB of groter is.

18. De knop "Alles selecteren" in het dialoogvenster "Instellingen", tabblad "Integratie" is van naam veranderd en heet nu "Alles omdraaien".
De knop haalt de selectie weg bij archiefindelingen als ze al waren gekozen.

19. De uitpakoptie "Archief verwijderen" verwijdert op een juist manier alle .zip- en .7z-bestanden. Eerder werd alleen het eerste volume in de serie verwijderd voor deze archiefindelingen.


Versie 5.11

1. WinRAR kan TAR-archieven uitpakken die mappen bevatten met uitgebreide pax-koppen. Eerdere versies konden ze niet uitpakken.

2. De uitpakoptie "Ongeldige bestanden behouden" wordt ondersteund door 7-Zip-archieven.

3. Fouten opgelost:

a) WinRAR 5.10 stelde de bestandskenmerken "verborgen", "alleen-lezen" en "systeem" niet in bij het uitpakken van ZIP-archieven;

  b) WinRAR 5.10 kon zelfuitpakkende RAR-archieven die geneste ZIP-archieven zonder compressie bevatten niet bijwerken;

  c) ZIP-archieven gemaakt met de optie "Paden niet opslaan" namen onnodig lege naamrecords voor mappen mee;

d) ingepakte bestanden konden een afwijking van 1 uur in de wijzigingstijd hebben in Windows XP;

  e) het verwijderen van bestanden in een compact RAR5-archief die bestanden bevatten die waren opgeslagen met de schakeloptie -ver kon er voor zorgen dat zulke bestanden versiegegevens kwijtraakten;

f) in plaats van werkbalkknoppen waren zwarte rechthoeken te zien in 16- en 24-bits schermkleurstanden met een aangepaste Windows-tekstgrootte groter dan 100%.


Versie 5.10

1. Ondersteuning toegevoegd voor het uitpakken van ZIP- en ZIPX-archieven die ingepakt zijn met BZIP2-, LZMA- of PPMd-compressie.

2. Ondersteuning toegevoegd voor het uitpakken van opgesplitste 7z-archieven (.7z.001, .7z.002, ...).

3. Ondersteuning toegevoegd voor de CPU-instructieset AES-NI, waarmee het mogelijk wordt om de prestaties te verbeteren van het versleutelen en ontsleutelen van RAR-archieven.

4. Standaardthema-afbeeldingen zijn opgewaardeerd met betere kwaliteit in de hoge-dpi-weergave.

5. Omgevingsvariabelen (zoals '%temp%') kunnen worden gebruikt in het veld 'Toe te voegen bestanden' in het inpakdialoogvenster.

6. De schakeloptie -ai kan worden gebruikt bij het maken van een RAR-archief, zodat vooropgegeven waarden, gebruikelijk bij bestanden en mappen, worden opgeslagen in plaats van de daadwerkelijke kenmerken. Voorheen kon deze schakeloptie alleen worden gebruikt bij het uitpakken.

Versie 5.01

1. RAR 5.0-archieven kunnen optionele snelopen-gegevens bevatten. Deze optie kan ingeschakeld worden met de schakeloptie -qo[-|+] of met de optiegroep "Snelopen-informatie" in het inpakdialoogvenster. Hiermee wordt archiefinhoud in WinRAR sneller geopend.

Deze versie biedt betere bijwerkprestaties voor archieven die zowel snelopen-informatie bevatten als servicerecords, bijvoorbeeld NTFS-bestandsbeveiliging. Ook zijn de standaardparameters van snelopen-informatie geoptimaliseerd om snellere opentijden te bereiken voor zulke archieven.

2. Fouten opgelost:

a) de opdracht "Zoeken" kon mislukken bij het zoeken op tekst in .7z-archieven;

b) bij het openen van een RAR 5.0-archief met versleutelde bestandsnamen opgeslagen in een andere vergelijkbaar archief, dan kon WinRAR onterecht melden dat het wachtwoord ongeldig is. Dit kwam alleen voor als de wachtwoorden voor het binnenste en het buitenste archief afweken van elkaar. Het uitpakken werd er niet door beïnvloed, alle bestanden konden worden uitgepakt onafhankelijk van deze melding;

c) de optie "Gebruiken voor alle archieven" in het wachtwoorddialoogvenster onderdrukte niet verdere vragen om een 
wachtwoord voor RAR 5.0-archieven met versleutelde bestandsnamen;

d) de adresbalk van WinRAR ging niet goed om paden gebaseerd op omgevingsvariabelen, zoals '%temp%';

e) de opslag van NTFS-bestandsbeveiligings- en alternatieve gegevensstromen werkte niet voor bestandspaden langer dan 260 tekens;

f) de opdracht "Testen" kon onterecht beschadigde gegevens melden in een geldig herstelrecord als slechts een deel van de bestanden in het RAR 5.0-archief was getest. Dit kwam niet voor als de volledige inhoud van het archief was getest;

g) de opdracht "Testen" meldde onterecht fouten bij het controleren van  Unix-symlinks in RAR 4.x-archieven;

h) de opdracht "Weergeven" in WinRAR werkte niet voor bestanden in een BZIP2-archief;

i) als de optie "Wijzigingstijd met hoge nauwkeurigheid" in het inpakdialoogvenster was uitgeschakeld, dan sloeg WinRAR de wijzigingstijd helemaal niet op in plaats van een lagere nauwkeurigheid te gebruiken;

j) doelpaden die een '.'- of '..'-onderdeel bevatten werkten niet bij het uitpakken van niet-RAR-archieven in de opdrachtregelstand van WinRAR;

k) WinRAR kon CAB-archieven niet uitpakken die bestaan uit meerdere volumes.


Versie 5.00

1. Nieuwe RAR 5.0-archiefindeling. U kunt de optie "RAR 5.0" in het inpakvenster of de schakeloptie -ma op de opdrachtregel gebruiken om RAR 5.0-archieven te maken.

   Oudere software, waaronder oudere WinRAR-versies, zijn niet in staat om RAR 5.0-archieven uit te pakken, dus als u van plan bent om een archief te sturen naar andere mensen, dan kan het nodig zijn om even stil te staan bij dit compatibiliteitspunt. U kunt er voor kiezen om de optie "RAR" in plaats van "RAR5" te gebruiken in het inpakvenster om RAR 4.x-archieven te maken, die compatibel zijn met eerdere WinRAR-versies.

2. Wijzigingen in het RAR 5.0-compressie-algoritme:

   a) maximumgrootte voor het compressiewoordenboek is verhoogd naar 1 GB in de 64-bits versie van WinRAR. De 32-bits versie van WinRAR kan een woordenboek van 256 MB aan bij het maken van een archief. Zowel de 32- als de 64-bits versie kunnen archieven uitpakken met alle woordenboekgrootten, waaronder die van 1 GB;

   b) de standaardgrootte voor het woordenboek voor RAR 5.0 is 32 MB, wat gebruikelijk neerkomt op een hogere compressieverhouding en lagere snelheid dan de 4 MB in RAR 4.x. U kunt de optie "Woordenboekgrootte" in het inpakvenster of de schakeloptie -md gebruiken om deze waarde te wijzigen;

   c) de syntax van de schakeloptie -md is gewijzigd om de grotere woordenboekgrootten te ondersteunen. Voeg de achtervoegsels 'k', 'm' of 'g' toe om de grootte op te geven in respectievelijk kilo-, mega- en gigabyte, zoals -md64m voor een woordenboek van 64 MB. Als er geen achtervoegsels gebruikt zijn, dan wordt aangenomen dat megabytes bedoeld wordt, dus -md64m is gelijk aan -md64;

   d) de RAR 5.0-indeling bevat compressie-algoritmen voor Intel IA-32-uitvoerbare gegevens en deltacompressie, maar de algoritmen voor tekst, audio, ware kleuren en Itanium uit RAR 4.x worden niet ondersteund. Deze verdwenen algoritmen zijn niet efficiënt voor moderne gegevenstypen en hardwareconfiguraties;

   e) bij het uitpakken via RAR 5.0-indeling kunnen meerdere CPU-kernen worden ingezet. Ondanks dat dit niet om dezelfde omvang gaat als bij het inpakken, is de uitpaksnelheid hoger op grote bestanden met slecht comprimeerbare gegevens of bij het gebruik van BLAKE2-controlegetallen.

3. Wijzigingen in de RAR 5.0-archiefindeling:

   a) bestandstijden worden opgeslagen volgens de gecoördineerde wereldtijd (Coordinated Universal Time oftewel UTC) in plaats van de vroegere lokale tijd, waardoor bestandsuitwisseling tussen verschillende tijdzones wordt vereenvoudigd;

   b) bestandsnamen en archiefcommentaar gebruiken UTF-8-codering.

4. Het RAR 5.0-herstelrecord is gebaseerd op de foutcorrectiescodes van Reed-Solomon. Als de grootte van het herstelrecord groot genoeg is, dat is 5% of meer, dan biedt het nieuwe foutcorrectieschema veel hogere weerbestand tegen meerdere schadeplekken in vergelijken met het RAR 4.x-herstelrecord. Kleinere records, zoals 1 tot 2 procent of een minder willekeurige soort schade zullen minder verschil maken tussen 4.x en 5.0. Bij een enkele aaneengesloten schadeplek zal de doeltreffendheid bij 4.x en 5.0 ongeveer gelijk zijn.

  Naast de gebruikelijke gewiste gegevens biedt het nieuwe herstelrecord de mogelijkheid om verdwenen of toegevoegde gegevens van aanzienlijk uitgebreide grootte in vergelijking met eerdere RAR-versies. De maximumgrootte voor toegevoegde gegevens is enkele megabytes. De maximumgrootte voor verdwenen gegevens hangt af van het soort schade en kan in sommige gevallen net zo groot zijn als de grootte van het herstelrecord.

  Maar nog altijd worden de beste prestaties en doeltreffendheid behaald als er geen gegevens verdwenen of toegevoegd zijn, dus als alle gegevens (inclusief beschadigde sectoren) op hun oorspronkelijke plekken staan. Dat houdt in dat als u speciale software gebruikt om een archief kopiëren vanaf een beschadigd medium, het dan beter is om de optie te gebruiken waarbij beschadigde sectoren worden opgevuld met nullen of andere gegevens in plaats van het volledig wegsnijden van deze gegevens uit het uiteindelijke bestand.

  Het RAR 5.0-herstelrecord is beter bestendig tegen beschadiging van het herstelrecord zelf en kan gedeeltelijk ongeldige herstelrecordgegevens gebruiken. Merk wel op dat de opdracht "Herstellen" geen defecte blokken in het herstelrecord herstelt: alleen bestandsgegevens worden hersteld. Nadat een archief succesvol is hersteld, dient u mogelijk een nieuw herstelrecord aan te maken voor de opgeslagen bestanden.

  Het nieuwe herstelrecord is niet meer gebaseerd op sectoren met een grootte van 512 bytes en bevat gecompliceerdere gegevensstructuren. Het is dus onmogelijk om de grootte ervan in sectoren op te geven. Bij RAR 5.0-archieven wordt de parameter van de schakeloptie -rr[N] en de opdracht rr[N] altijd opgevat als een percentage van de archiefgrootte, onafhankelijk of het procentteken wel of niet wordt meegegeven. Gebruikelijk is dat een herstelrecord met een grootte van N% tot aan N% aan aaneengesloten beschadigde gegevens kan herstellen en dat de archiefgrootte slechts met iets meer dan N% toeneemt. De mogelijkheid om meerdere schadeplekken te herstellen is proportioneel aan N.

  We hebben de paper "Screaming Fast Galois Field Arithmetic Using Intel SIMD Instructions" van James S. Plank, Kevin M. Greenan en Ethan L. Miller gebruikt om de prestaties van de Reed-Solomon-codering te verhogen. Daarnaast zijn we Artem Drobanov en Bulat Ziganshin dankbaar voor voorbeelden en ideeën die het mogelijk hebben gemaakt om de Reed-Solomon-codering efficiënter te maken.

5. De opdracht "Testen" controleert de geldigheid van het RAR 5.0-herstelrecord. Het herstelrecord wordt getest nadat alle ingepakte bestanden zijn verwerkt.

  Indien een ongeldig archief een herstelrecord bevat, dan is het eventueel mogelijk om deze te herstellen, zelfs als de geldigheidstest van het herstelrecord mislukt is. De opdracht "Herstellen" probeert om zelfs een gedeeltelijk beschadigd herstelrecord te gebruiken. Gebruik dus de negatieve testresultaten van het herstelrecord als een reden om het archief opnieuw te maken als u de beschikking hebt over de oorspronkelijke bestanden, maar niet als een reden om de opdracht "Herstellen" niet te gebruiken.

6. Wijzigingen in het RAR 5.0-versleutelingsalgoritme:

  a) het versleutelingsalgoritme is gewijzigd van AES-128 naar AES-256 in CBC-stand. De functie voor sleutelafleiding is gebaseerd op PBKDF2 gebruikmakend van HMAC-SHA256;

  b) de speciale controlewaarde voor de geldigheid van het wachtwoord maakt het mogelijk om de meeste verkeerde wachtwoorden te herkennen zonder dat het hele bestand eerst uitgepakt hoeft te worden;

  c) als de archiefkoppen niet versleuteld zijn (als de optie "Bestandsnamen versleutelen" uit staat), dan worden de controlegetallen voor bestanden in versleutelde RAR 5.0-bestanden gewijzigd door middel van een speciaal wachtwoordafhankelijk algoritme, om het zodoende onmogelijk te maken om de inhoud van het bestand te raden aan de hand van de controlegetallen. Verwacht geen zulke versleutelde controlegetallen van bestanden op het niveau van CRC32- en BLAKE2-waarden.

7. RAR 5.0-archieven maken het mogelijk om BLAKE2sp-hash te gebruiken met een lengte van 256-bits (https://blake2.net) in plaats van een CRC32 van 32-bits groot als controlegetal voor bestanden. Schakel de optie "BLAKE2-controlegetallen voor bestanden gebruiken" op het tabblad "Opties" van het inpakvenster of geef de schakeloptie -htb op in opdrachtregelstand om BLAKE2-controlegetallen te gebruiken.

  Hoewel een licht groter archief hiermee gemaakt wordt, kan BLAKE2 worden gebruikt voor identificatie van de inhoud van bestanden. Als twee bestanden dezelfde BLAKE2-waarde hebben, dan kan het praktisch gegarandeerd worden dat hun inhoud gelijk is. Het foutherkenningskenmerk van BLAKE2 is daarnaast veel sterker dan in het veel kortere CRC32.

8. Functies verwijderd:

  a) de functie voor de echtheidsverificatie bood niet het vereiste betrouwbaarheidsniveau en is verwijderd;

  b) de schakeloptie -en (om geen blok "einde van archief" toe te voegen) wordt niet ondersteund door RAR 5.0-archieven, welke altijd een blok "einde van archief" zullen bevatten. Dit blok biedt WinRAR de mogelijkheid om veilig externe gegevens over te slaan zoals digitale handtekeningen die zijn toegevoegd aan het archief;

  c) de oude manier van volumenamen in de bestandsextensie (archiefnaam.rNN) worden niet ondersteund door RAR 5.0-archieven, welke alleen archiefnaam.partN.rar-volumenamen gebruiken

  d) bestandscommentaar wordt niet meer ondersteund in RAR 4.x- en RAR 5.0-archieven. De opdrachtregelopdracht 'cf' is verwijderd. Dit heeft geen invloed op de ondersteuning voor archiefcommentaar, welke in beide versies ven de archiefindeling aanwezig is en niet op de planning staat om verwijderd te worden.

9. De opdracht "Wachtwoord instellen" en de optie "Woordenboekgrootte" zijn verplaatst naar het tabblad "Algemeen" van het inpakvenster.

10. U kunt de optie "Symbolische koppelingen als koppelingen opslaan" op het tabblad "Uitgebreid" van het inpakvenster gebruiken om symbolische koppelingen en reparse points in NTFS op te slaan en terug te zetten als koppelingen, zodat hun inhoud niet wordt meegenomen bij het inpakken. Het equivalent hiervan op de opdrachtregel is de schakeloptie -ol.

  Een vergelijkbare opties voor harde koppelingen in NTFS is "Harde koppelingen als koppelingen opslaan". Het equivalent op de opdrachtregel hiervoor is de schakeloptie -oh.

  Beide opties zijn alleen beschikbaar voor de RAR 5.0-archiefindeling.

11. Ondersteuning toegevoegd voor alleen het uitpakken van de XZ-archiefindeling.

12. Wijzigingen in het verwerken van herstelvolumes in de RAR 5.0-archiefindeling:

  a) het maximumaantal RAR+REV-volumes in de RAR 5.0-indelingis 65.535 in plaats van 255;

  b) handelingen met betrekking tot herstelvolumes zijn sneller dan in RAR 4.x;

  c) naast herstelgegevens slaan RAR 5.0-REV-bestanden ook dienstspecifieke gegevens op zoals controlegetallen van beschermde RAR-bestanden. Deze zijn dus licht groter dan de RAR-volumes die ze beschermen. Als u van plan bent om losse RAR- en REV-bestanden naar verwisselbare media op te slaan, houd dan rekening hiermee en geef de RAR-volumegrootte op als een paar kilobyte kleiner dan de mediagrootte.

13. De maximumlengte van paden voor bestanden in RAR- en ZIP-archieven is verhoogd naar 2.048 tekens.

14. De opdrachtregelversie RAR geeft de beëindigingscode 11 terug als herkend wordt dat de gebruiker een verkeerd wachtwoord heeft ingevoerd. Deze code wordt alleen teruggegeven voor RAR 5.0-archieven. Het is onmogelijk voor RAR 4.x-archieven om verschil te maken tussen een verkeerd wachtwoord en beschadigde gegevens.

15. De opdrachten 'v' en 'l' geven de ingepakte bestandsnamen aan het eind van de regel weer, niet zoals voorheen vooraan. Ook worden sommige velden die eerder voorkwamen in de uitvoer van 'l' en 'v' nu alleen weergegeven met 'lt' en 'vt'.

  De opdrachten 'vt' en 'lt' bieden uitgebreide informatie op meerdere regels voor elk ingepakt bestand.

  'vta' en 'lta' bevatten nu ook dienstspecifieke koppen in de lijst.

16. De standaardtekenset voor bestandslijsten in opdrachten als 'rar a archiefnaam @bestandslijst' is nu ANSI voor zowel WinRAR als de opdrachtregelversie RAR. In eerdere versies was dit ANSI voor WinRAR en OEM voor de opdrachtregelversie RAR. U kunt de schakeloptie '-scl' gebruiken om deze standaardoptie te overschrijven.

17. De interne WinRAR-viewer kan bestanden in de UTF-8 en UTF-16-little-endiancoderingen herkennen en weergeven.

18. De UTF-16-little-endiancodering wordt in het RAR- en WinRAR-logboekbestand rar.log gebruikt, waarmee Unicode-bestandsnamen op een juiste manier worden opgeslagen in het logboek. WinRAR haalt de inhoud van een ouder rar.log-bestand (in de niet-Unicode-indeling) om zo menging van verschillende coderingen in hetzelfde logboekbestand te voorkomen. In het geval van de opdrachtregelversie RAR dient u met de hand het oude bestand rar.log te verwijderen, anders zal RAR UTF-16-meldingen toevoegen aan het bestaande rar.log-bestand.

U kan de schakeloptie -sc<tekenset>g gebruiken om de standaard codering van het logboek te wijzigen. Bijvoorbeeld -scag voor ANSI-codering.

19. De opdrachtregelopdracht 'r' (herstellen) bevat voortaan een optionele parameter doelpad\ waarmee de doelmap voor een hersteld archief kan worden opgegeven:

  rar r archief.rar doelpad\


Versie 4.20

1. Wijzigingen in de RAR-compressie:

  a) Het RAR-compressiealgoritme voor algemene gegevens is geoptimaliseerd voor beter gebruik van meerdere  processorkernen. Hoewel zelfs snelheidswinst mogelijk is met een enkele processor, zullen de beste resultaten worden behaald in een omgeving met meerdere kernen.

  De snelheidswinst hangt af van de soort gegevens en de gemiddelde bestandsgrootte. Meerdere kernen worden efficiënter ingezet bij het comprimeren van grote bestanden.

  We hebben een snelheidsverdubbeling gemeten bij een gemengde groep bestanden, bestaande uit grote tekstbestanden en uitvoerbare bestanden en zelfs een verdrievoudiging in compressiesnelheid op gegevens met lage redundantie, zoals JPG- en MP3-bestanden, vergeleken met versie 4.11 op een CPU met 4 kernen en 8 threads;

  b) We hebben de geheugeneisen moeten verhogen om de hogere compressiesnelheid te kunnen bereiken. De nieuwe versie neemt ongeveer 120 MB in beslag voor de gegevensstructuren voor compressie, terwijl dit 40 MB was in WinRAR 4.11;

  c) Het RAR-compressiealgoritme voor tekstgegevens kan niet efficiënt gebruik maken van meerdere CPU-kernen, waardoor de prestaties in een omgeving met meerdere processoren veel lager is in vergelijking met het algoritme voor algemene gegevens. Ook is de uitpaksnelheid veel lager dan in het algemene algoritme, onafhankelijk van het aantal CPU's. Hierom hebben we besloten het tekstalgoritme standaard uit te schakelen.

  Indien u de maximale compressieverhouding wilt voor tekstgegevens onafhankelijk van de snelheid, dan kunt u de tekstcompressie inschakelen in het dialoogvenster "Uitgebreide compressieparameters". Druk op de knop "Compressie..." op de pagina "Uitgebreid" van het inpakdialoogvenster om hier bij te komen. U kunt deze optie ook permanent wijzigen in het standaardcompressieprofiel;

  In de opdrachtregelstand kan tekstcompressie worden ingeschakeld met de schakeloptie '-mct'.

  d) De compressiestand 'Snelste' ('-m1') ondersteunt nu ook meerdere processorkernen. In 4.11 werd er gebruik gemaakt van slechts een enkele processorkern.

2. Het RAR-decompressiealgoritme voor algemene gegevens is ook sneller, maar niet gelijkwaardig aan de RAR-compressie. Een snelheidsverhoging van 10 tot 15% is mogelijk, vergeleken met versie 4.11. RAR-decompressie is niet in staat om meerdere processorkernen te gebruiken, waardoor snelheidswinst niet afhankelijk is van het aantal kernen.

3. Wijzigingen in de ZIP-compressie:

   a) ZIP-compressie ondersteunt nu meerdere processorkernen wat in vele malen betere prestaties oplevert, tot 3 keer sneller op een CPU met 4 kernen en 8 threads. Prestaties bij een enkele CPU is ook verbeterd;

   b) het geheugengebruik voor ZIP-compressie is verhoogd naar ongeveer 15 MB.

4. Het maken en verwerken van herstelvolumes kunnen nu gebruik maken van meerdere CPU-kernen, wat een hogere snelheid oplevert. Ondanks dat, zal in de meeste situaties de zoeksnelheid van harde schijven de beperkende factor zijn voor herstelvolumes. Dit betekent dat de snelheidswinst het beste opgemerkt wordt bij het gebruik van SSD-schijven (Solid State Drive).

5. De toegestane ' '-waarde voor de schakeloptie '-mt ' is nu 1 - 32, niet 0 - 16 zoals in eerdere versies. 

6. Opdracht 'Bestanden zoeken' zoekt voortaan in 7-Zip-archieven. 
   Voorheen werd de .7z-archiefindeling niet ondersteund door 'Bestanden zoeken'

7. Windows 2000 wordt niet meer ondersteund door WinRAR en de zelf-uitpakkende modules van WinRAR.

8. De knop "Huidige instellingen opslaan" in het dialoogvenster "Uitgebreide SFX-opties" is nu alleen beschikbaar als een bestaand archief wordt omgezet naar SFX. De opties die met deze knop worden 
opgeslagen, worden alleen toegepast bij het omzetten naar een SFX.

Indien u een SFX-archief maakt of bijwerkt, worden alleen SFX-opties gebruikt die zijn opgeslagen in het standaardcompressieprofiel. Opties opgeslagen in het dialoogvenster "Uitgebreide SFX-opties" worden genegeerd voor deze taken.



Versie 4.11

1. Fouten opgelost:

    a) WinRAR sloeg het NTFS-kenmerk 'Gecomprimeerd' niet op bij het maken van RAR-archieven;

    b) WinRAR liep vast in opdrachtregelstand indien de parameter @bestandslijst opgegeven was op het moment dat 'bestandslijst' niet bestond. 
       Deze fout had alleen betrekking op WinRAR.exe, niet op RAR.exe;

    c) indien het uitsluitingsmasker '-x*\specifiekemap\*' was opgegeven bij het inpakken en indien de naam van de huidige map 'specifiekemap'bevatte, dan sloeg WinRAR alle bestanden over en stopte met het maken van het archief;

    d) GUI-zelfuitpakkende archieven werkten niet in Windows Pre-installatieomgeving (Windows PE).


Versie 4.10

1. WinRAR kan ZIP-archieven maken van praktisch elke grootte.

    De ZIP-beperkingen zoals een archiefgrootte van maximaal 2 GB en 65 535 bestanden die eerdere WinRAR-versies kennen, zijn niet meer van toepassing.

2. WinRAR kan multivolume-ZIP-archieven maken. Deze archieven staan ook wel bekend als opgesplitste ZIP-bestanden.

    ZIP-volumes hebben namen als 'volnaam.zip', 'volnaam.z01','volnaam.z02'. Gebruik een volume met de bestandsextensie '.zip' bij archiefverwerkingshandelingen, zoals het uitpakken en openen van een archief.

    In tegenstelling tot RAR-volumes kunnen ZIP-volumes niet zelfuitpakkend zijn.

    WinRAR heeft toegang nodig tot alle ZIP-volumes of de gehele bestandsreeks bij multivolume-archieven tegelijkertijd wanneer ze aangemaakt of uitgepakt worden. Het is dus onmogelijk om ZIP-volumes te maken of uit te pakken op verwisselbare schijven met een volume per schijf. U moet ze allemaal aanmaken in dezelfde map.

3. Ondersteuning toegevoegd voor bestandstijden met hoge nauwkeurigheid in ZIP-archieven. WinRAR kan de bestandstijd van wijziging, aanmaken en laatste toegang opslaan en uitpakken voor ZIP-archieven met een nauwkeurigheid van 100 nanoseconde.

    U dient de optie "Wijzigingstijd met hoge nauwkeurigheid" in het onderdeel "Tijd" van het inpakdialoogvenster aan te zetten om alle drie tijden in een archief op te slaan.
    Zet de gewenste bijbehorende bestandstijdopties aan in het onderdeel "Uitgebreid" van het uitpakdialoogvenster om te kiezen welke tijden uitgepakt worden.

4. Ondersteuning toegevoegd voor Unicode-namen opgeslagen in het ZIP-veld 'Extra veldgegevens'. Verschillende ZIP-hulpprogramma's slaan Unicode-namen oftewel op in de bestandskop oftewel in het ZIP-veld 'Extra veldgegevens' en nu kan WinRAR beide opslagsoorten voor Unicode-namen goed verwerken.

5. De optie "Archiefinhoud synchroniseren" en de schakeloptie '-as' op de opdrachtregel worden ondersteund voor de ZIP-indeling.

6. Wijzigingen aan het gedrag van de schakeloptie '-ag':

    a) '-ag' kan worden gebruikt bij alle RAR- en WinRAR-opdrachten, niet alleen meer bij het inpakken;

    b) het gedrag van het indelingsteken 'N' verschilt bij inpak- en niet-inpakhandelingen. Bij het inpakken wordt deze opgehoogd totdat de eerste ongebruikte naam is gevonden. Bij niet-inpakhandelingen zoals uitpakken wordt het bestaande archief gekozen dat voorafgaat aan de eerste ongebruikte naam;

    c) het indelingsteken 'I' maakt het mogelijk om minuten op te geven onafhankelijk van de aanwezigheid en positie van 'H' (uren) in de indelingstekenreeks. Deze kan worden gebruikt in plaats van 'M' (minuten), als u minuten voorafgaand aan uren wilt plaatsen of als u helemaal geen uren nodig heeft.

7. Standaard stelt WinRAR voor om een archief bij te werken als de viewer een geopend bestand heeft gewijzigd of als deze nieuwe bestanden heeft aangemaakt. De nieuwe optie "Wijzigingen negeren voor" in het dialoogvenster "Instellingen" tabblad "Viewer" maakt het mogelijk om dit gedrag uit te schakelen. U kunt een of meerdere bestandsmasker opgeven, gescheiden door spaties, waarna WinRAR geen melding zal geven met de vraag om een archief bij te werken indien een bestand is aangemaakt of gewijzigd wier naam voldoet aan een van deze maskers.

8. Wijzigingen in het invoerveld voor volumegrootte. U kunt nu grootte-eenheden kiezen in het uitvalmenu rechts naast de volumegrootte. 
   De oude manier om uitbreidingstekens voor grootte te definiëren - door een teken als 'k', 'm', enz. op te geven na de numerieke waarde van de grootte - wordt ook ondersteund.

9. Wijzigingen in het veld "Voorgedefinieerde groottes" van het dialoogvenster "Volumegroottes definiëren". Floppy's en ZIP-schijven zijn vervangen door volumes met respectievelijk de grootte 5 MB en 100 MB. Daarnaast zijn er nieuwe regels toegevoegd voor de maximumbestandsgrootte voor bestanden in het FAT32-bestandssystemen en voor Blu-rayschijven.

10. Nieuwe optie "Bestanden vernietigen indien wachtwoord ingesteld" van het tabblad "Opties" van het inpakdialoogvenster. Indien u de voorkeur er aan geeft om altijd versleutelde bestanden veilig te verwijderen, dan kunt u de optie "Bestanden wissen indien wachtwoord ingesteld" aanzetten in het standaardcompressieprofiel.

11. Nieuwe optie "Alleen versleutelde tijdelijke bestanden vernietigen" van het tabblad "Beveiliging" van het dialoogvenster Instellingen. Hiermee wordt het mogelijk om een tragere maar veiligere methode te gebruiken om tijdelijke bestanden te verwijderen die zijn uitgepakt uit archieven die door WinRAR als versleuteld worden beschouwd. Snel verwijderen wordt gebruikt voor alle andere tijdelijke bestanden.

12. Wijzigingen in de opdracht "Archieven omzetten":

     a) het is nu mogelijk om versleutelde archieven om te zetten. Voorheen liet de opdracht "Archieven omzetten" deze over.
	
	Heeft u ondanks dit nieuwe gedrag de voorkeur om ze over te slaan, dan kunt u dit mogelijk maken voor de optie "Versleutelde archieven overslaan" in te schakelen in het dialoogvenster "Archieven omzetten". 
        Het kan nuttig zijn als u de omzettingsopdracht wilt uitvoeren in onbeheerde bestand, waarmee wachtwoordmeldingen voorkomen worden;

     b) het speciale archieftype 'rar2', welke specifiek was voor RAR 1.x- en 2.x-archieven, is verwijderd. Het archieftype "rar" stuurt de omzetting aan van alle versies van RAR-archieven.
	
	Aangezien de omzettingsopdracht niet meer de RAR-archiefversie hoeft te herkennen, zal de initiële zoekopdracht voor archieven sneller uitgevoerd worden, wat resulteert in een kleinere vertraging voorafgaand aan het weergeven van het dialoogvenster "Archief omzetten".
	
13. De nieuwe schakeloptie '-log[ind][=naam]' maakt het mogelijk om archieven en bestandsnaam naar een logboekbestand te schrijven bij het inpakopdracht voor RAR- en ZIP-indelingen en ook bij uitpak-, verwijder- en overzichtopdrachten voor de RAR-indeling.

    Deze schakeloptie is specifiek nuttig als u een archief verder wilt verwerken dat is aangemaakt met de schakelopties '-ag' of '-v', omdat de optie '-log' de archiefnaam aanbiedt die is gegenereerd door WinRAR.
	
14. De nieuwe schakeloptie -@[+] maakt het mogelijk om alle parameters te verwerken die beginnen met het '@'-teken in de bestandsnaam (schakeloptie '-@') of als bestandslijsten (schakeloptie '-@+').

15. De SFX-opties "Installatieprogramma" zijn verplaatst van de pagina "Algemeen" naar "Installatie" van het dialoogvenster "Uitgebreide SFX-opties". Beide opties "Uitvoeren na uitpakken" en "Uitvoeren voor uitpakken" geven de optie om meerdere regels in te voeren, waarmee het mogelijk is om meerdere installatieprogramma op te geven voor een SFX-archief.

16. De SFX-scriptopdracht "SetupCode" geeft het SFX-archief de opdracht om te wachten op beëindiging van het installatieprogramma en geeft de retourneerwaarde van het installatieprogramma terug opgehoogd met 1 000 als retourneerwaarde van het uitvoerbaar SFX-bestand.

    Het GUI-equivalent van deze opdracht is de optie "Wachten en retourneerwaarde teruggeven" op het tabblad "Installatie" van het dialoogvenster "Uitgebreide SFX-opties".
	
17. SFX ondersteunt niet meer de opdrachtstand Snelkoppeling "S" (aanmaken in het bovenste niveau van het Startmenu). Recente Windows-versies bieden niet meer de mogelijkheid om items toe te voegen aan de begin van het Startmenu.

18. Volumegrootte in het inpak- en wizarddialoogvenster kunnen nu als kommagetal opgegeven worden. Het gebruikte decimaalteken wordt opgevraagd via de landinstellingen van Windows.
De schakeloptie '-v' op de opdrachtregel ondersteunt ook kommagetallen. 
In de opdrachtregelstand wordt de punt ('.') altijd als decimaalteken gebruikt. Bijvoorbeeld: '-v1.5g' betekent 1,5 gigabyte.


Versie 4.01

1. Ondersteuning toegevoegd aan binair opgeslagen bestandsgroottes in TAR-archieven. 
Enkele TAR-archieven gebruiken de binaire grootte-indeling in plaats van de octale vorm voor bestanden groter dan 8 GB.

2. Fouten verbeterd:

a) opdracht "Herstellen" mislukte bij het reconstrueren van de structuur van RAR-archieven die minimaal één bestand bevatten met een ingepakte grootte groter dan 4 GB.
Deze fout had geen invloed op herstel gebaseerd op herstelvolumes. Het deed zich enkel voor indien geen herstelvolume was gevonden en WinRAR reconstructie uitvoerde van de archiefstructuur;

b) zelfs als de optie "Paden niet uitpakken" in het tabblad "Uitgebreid" van het uitpakdialoogvenster was ingesteld als standaardwaarde, dan nog pakte WinRAR bestandspaden uit op het moment dat deze werd opgestart vanuit het rechtermuisknopmenu van Windows Verkenner.

c) na het invoeren van een verkeerd wachtwoord voor een versleuteld ZIP-archieven, negeerde WinRAR in enkele gevallen volgende pogingen om een geldig wachtwoord in te voeren;

d) de opdracht "Wizard" maakte het niet mogelijk om zelf-uitpakkende en multivolume-archieven te maken bij het inpakken van een enkele map of een bestand zonder extensie.

e) de opdracht "Instellingen importeren vanuit bestand" herstelde niet meerregelig commentaar in WinRAR-compressieprofielen;

f) bij het omzetten van RAR-archieven met naamgeving in de indeling 'naam1.naam2.part#.rar' haalde de opdracht "Archieven omzetten" foutief het deel ".name2" weg. Hierdoor had de uiteindelijke archiefnaam de vorm 'naam1.rar' in plaats van 'naam1.naam2.rar'.

g) RAR kon mogelijk vastlopen bij het maken van een nieuw archief met de schakeloptie '-agNNN' indien het archiefnummer in de gegenereerde naam 110 of groter zou zijn.

h) WinRAR gaf niet-Engelstalige bestandsnamen juist weer in 7-Zip-archieven wanneer deze een niet-standaard codepagina in gebruik hadden. Het probleem deed zich enkel voor bij het weergeven, de namen werden wel goed verwerkt bij het uitpakken.


Versie 4.00


1. Uitpaksnelheid van RAR is verbeterd. Afhankelijk van het soort gegevens kan het uitpakken tot 30% sneller zijn dan in vorige versies.
Zowel het algemene RAR-algoritme als de meeste speciale RAR-multimediamodules hebben baat bij deze verbetering. De enige module van het RAR-algoritme dat niet betrokken is, is de module "Tekstcompressie".

2. Wijzigingen in ISO-ondersteuning:
a) UDF-ondersteuning is bijgewerkt naar UDF-revisie 2.50. Hiermee is het mogelijk om de meeste ISO-bestanden met Blu-ray-materiaal uit te pakken;
b) bij het bladeren van een ISO-bestanden met UDF, wordt het UDF-revisienummer weergegeven achter de UDF-indelingsnaam in de WinRAR-adresbalk en in het dialoogvenster "Archiefinformatie";
c) Bij het uitpakken van mappen stelt WinRAR de wijzigingsdatum van mappen in die opgeslagen zijn in UDF- en ISO9660-bestanden.

3. Wijzigingen in wachtwoorddialoogvensters:
a) WinRAR gebruikt nu hetzelfde soort wachtwoorddialoogvenster, zowel bij het inpakken als het uitpakken, dus de optie "Wachtwoord weergeven" zal nu ook aanwezig zijn bij het uitpakken;
b) De knop "Wachtwoorden indelen..." in het wachtwoorddialoogvenster biedt toegang tot een interface om uw wachtwoorden in te delen. Hierin kunt u uw vaakgebruikte wachtwoorden opgeven. Daarnaast hebt u toegang tot deze opgeslagen wachtwoorden met behulp van een uitvalmenu of de functie Auto-aanvullen in het wachtwoorddialoogvenster.
Het is belangrijk om te weten dat wachtwoorden onversleuteld worden opgeslagen en dat daarmee iedereen die toegang heeft tot uw computer de wachtwoorden kan zien. Gebruik de functie "Wachtwoorden indelen" alleen als uw computer beschermd is tegen ongeauthoriseerde toegang.
c) De optie "Gebruiken voor alle archieven" is aanwezig in het wachtwoorddialoogvenster bij het uitpakken van meerdere archieven tegelijk. U kunt het gebruiken om een ingevoerd wachtwoord toe te passen op alle archieven.
Als u deze optie gebruikt met een leeg wachtwoord, dan zal WinRAR alle versleutelde archieven overslaan.
d) In tegenstelling tot eerdere versies wordt het wachtwoord van het standaardcompressieprofiel niet gebruikt bij het uitpakken.
Als u hetzelfde wachtwoord wilt gebruiken voor alle archieven die u uitpakt, druk dan op de knop "Wachtwoorden indelen..." in het dialoogvenster "Wachtwoord" en geef een nieuw wachtwoorditem op, waarbij u "*" gebruikt als bestandsfilter in het veld "Kiezen voor archieven".

4. In Windows 7 zal WinRAR de voortgang van de actie die u uitvoert ook weergeven op het WinRAR-pictogram op de Windows-taakbalk. U kunt dit uitschakelen door middel van de optie "Voortgangsbalk in taakbalk" op het tabblad "Algemeen" van de WinRAR-instellingen.

5. Diverse verbeteringen met betrekking tot Unicode-ondersteuning maken het mogelijk om niet-Engelse bestandsnamen beter te verwerken. Een overzicht van een aantal van deze verbeteringen:
a) betere Unicode-verwerking in WinRAR bij de opdrachten "Naam wijzigen", "Omzetten", "Zoeken" en andere opdrachten, in het deelscherm Boomstructuur, in het wachtwoorddialoogvenster en in vele andere onderdelen van de WinRAR-interfaqce;
b) juist weergegeven Unicode-namen in WinRAR-items in de contextmenu's van WinRAR.
c) Unicode-ondersteuning in .lng-bestanden, waarmee WinRAR-vertaling mogelijk wordt voor talen die volledig met Unicode werken.

6. Wijzigingen in de syntax voor de schakeloptie -x<bestand>. Nu kunt u jokertekens gebruiken in het uitsluitfilter voor mappen. Zulke filters moeten eindigen op het '\'-teken. Voorbeeld: -x*tmp*\ of -x*\temp\

7. Nieuwe optie "Relatieve paden uitpakken" op het tabblad "Uitgebreid" van het dialoogvenster "Uitpakpad en -opties". Indien u bladert naar een submap in een archief in de WinRAR-shell en de optie "Relatieve paden uitpakken" staat ingeschakeld, dan zal het pad tot aan en inclusief de huidige submap verwijderd worden van de uitgepakte bestandspaden.
Bijvoorbeeld, als u binnen de archiefmap "Archiefkopie\MijnGegevens" staat en u pakt de map "Afbeeldingen" uit, dan zal deze uitgepakt worden als "Afbeeldingen" en niet als "Archiefkopie\MijnGegevens\Afbeeldingen".
Deze optie is de nieuwe standaardstand bij het uitpakken, maar u kunt deze terugzetten naar de WinRAR 3.x-stand. Kies hiervoor de optie "Volledige paden uitpakken" en klik dan op "Instellingen opslaan" op het tabblad "Algemeen" van het dialoogvenster "Uitpakpad en -opties".

8. Windows 98, Me en NT worden niet meer ondersteund door WinRAR en de zelfuitpakkende modules van WinRAR. De minimumversie van Windows dat vereist is voor WinRAR, is Windows 2000.
Als u WinRAR wilt uitvoeren op oudere Windows-versies, dan kunt u oudere WinRAR-versies downloaden van ftp://ftp.rarlab.com/rar.

9. Als een .tar-, .tar.gz- of .tar.bz2-archief symbolische of harde links bevat en als het bestandssysteem waarnaartoe uitgepakt wordt NTFS is, dan zal WinRAR deze links aanmaken bij het uitpakken. WinRAR zal symbolische links uitpakken als symbolisch en harde links als hard in Windows Vista en nieuwer en onder oudere Windows-versies zullen alle links als hard worden gemaakt.
Indien het bestandssysteem waarnaartoe uitgepakt wordt FAT32 is of een andere bestandssysteem dat geen bestandslinks ondersteunt, dan zal WinRAR het aanmaken van links overslaan bij het uitpakken van .tar-, .tar.gz- en .tar.bz2-archieven.

10. Het verwerken van herstelvolumes kost minder schijfzoekhandelingen wat zorgt voor hogere prestaties.

11. U kunt de Windows 7-bibliotheek kiezen in de boomstructuur van het dialoogvenster "Uitpakpad en -opties" en WinRAR zal de standaardlocatie voor opslaan gebruiken als het doelpad.

12. De opdracht "Rapport" maakt het mogelijk om HTML-, Unicode-tekst en platte tekst te kiezen als uitvoerformaat van het rapportbestand. In tegenstelling tot eerdere WinRAR-versies behoudt WinRAR voortaan Unicode-tekens in rapporten wanneer gekozen is voor de HTML- of Unicode-tekstindeling. Dit betekent dat niet-Engelse tekens in bestandsnamen juist worden weergegeven in zulke rapporten.

13. Het overzicht met meldingen in grafische SFX-archieven geeft voortaan alleen de handelingsstatus en foutmeldingen weer. De namen van alle uitgepakte bestanden worden niet meer weergegeven. Deze wijziging verhoogt de snelheid en verlaagt de geheugeneisen voor SFX-archieven waarin een groot aantal bestanden opgeslagen zijn. Ook wordt het eenvoudiger om foutmeldingen terug te vinden omdat ze nu niet meer onopvallend staan tussen de namen van uitgepakte bestanden.

14. Grafische SFX-archieven geven de knop "Uitpakken" weer in plaats van "Installeren" als er geen "Setup"- of "Presetup"-opdrachten aanwezig zijn in het archiefcommentaar.Als u de voorkeur geeft aan de knop "Installeren", maar u hoeft geen installatieprogramma's uit te voeren, dan kunt u de opdracht "Setup=<>" toevoegen.

15. WinRAR geeft het huidige percentage weer boven de voortgangsbalk van de handeling bij het herstellen van een archief dat een herstelrecord bevat en ook bij het verwerken van herstelvolumes.

16. WinRAR beperkt de maximale volumegrootte tot 4 GB min 1 byte bij het aanmaken van RAR-volumes op een schijf met een FAT- of FAT32-bestandssysteem wanneer deze in de stand staan voor automatische herkenning van de volumegrootte. Deze bestandssystemen ondersteunen geen bestanden van 4 GB of groter.

17. Indien de optie "Wachten indien andere WinRAR-vensters actief zijn" is ingeschakeld en WinRAR wacht op een ander venster, dan kunt u op de knop "Doorgaan" drukken in het voortgangsvenster waarmee u afdwingt dat WinRAR stopt met wachten. Dit maakt het mogelijk om met de knop "Doorgaan" de staat van de optie "Wachten indien andere WinRAR-vensters actief zijn" uit te schakelen voor de huidige handeling.

18. WinRAR geeft voortaan nog maar een vraag om het wachtwoord in plaats van twee bij het opnieuw opslaan van een versleuteld bestand naar een RAR- of ZIP-archief nadat deze gewijzigd is in een extern programma. Eerdere WinRAR-versies vroegen normaalgesproken tweemaal om het wachtwoord, zowel bij het uitpakken van het oorspronkelijke bestand als bij het inpakken van de nieuwe versie van het bestand. Alleen RAR-archieven met versleutelde bestandsnamen werden voorheen verwerkt met eenmaal de vraag om het wachtwoord.

19. Nieuwe foutcode 10 ("Geen bestanden") is toegevoegd aan het overzicht van foutcodes dat teruggegeven kan worden in opdrachtregelstand van RAR en WinRAR. Deze nieuwe code kan worden teruggegeven door de opdrachten Inpakken, Uitpakken, Verwijderen en Herstellen. Het betekent dat RAR geen bestanden heeft gevonden die voldoen aan de opgegeven bestandsnaam of archieffilter.

20. Het bestandsnaamgebied in het dialoogvenster Bestandsoverschrijving beslaat nu meerdere regels. Hiermee wordt het mogelijk om veel langere namen weer te geven.

21. De schakeloptie '-ep3' converteert vanaf nu niet alleen schijfletters, maar ook UNC-paden. Dus de serversharenaam zal worden omgezet naar '__servershare' bij het inpakken en wordt teruggezet naar de oorspronkelijke servershare bij het uitpakken met '-ep3'.

22. De opties voor het standaardcompressieprofiel wijzigen niet meer het  uitpakgedrag en de optie "Inpakken op de achtergrond" werkt niet voor uitpakken. Daarom hebben we een losse optie "Uitpakken op de achtergrond" toegevoegd op het tabblad "Uitgebreid" van het uitpakdialoogvenster. U kunt de standaardstand van deze optie opslaan met de knop "Instellingen opslaan" op het tabblad "Algemeen" van het uitpakdialoogvenster, net als voor andere uitpakopties.

23.De knop "Stand..." in voortgangsvenster voor een handeling is nu ook  ingeschakeld bij het uitpakken of testen van archieven. Het biedt toegang het dialoogvenster "Opdrachtparameters", waar u de optie "Pc uitschakelen indien gereed" voor bij het uitpakken en testen kunt instellen.
Eerder was dit dialoogvenster alleen toegankelijk bij het inpakken.

21. Fouten opgelost:
a) bij het wijzigen van een bestandsnaam in een archief, dan gebeurde dit ook met alle andere bestanden met dezelfde naam maar dan in andere mappen van hetzelfde archief;
b) vorige versies gaven de verkeerde totale ingepakte grootte weer bij de opdracht "Info" voor multi-volume CAB-archieven;
c) bij ZIP-archief zorgden de opdrachten 'U' (Bijwerken) en 'F' (Vernieuwen) er foutief voor dat bestanden werden bijgewerkt die niet waren ingevoerd op de opdrachtregel. Dit gebeurde alleen voor bestanden in de huidige map met namen die voldeden aan namen in het ZIP-archief. Deze fout was niet aanwezig in de bekende inpakstand 'A' (Toevoegen).


Versie 3.91

1. Deze versie ondersteunt het uitpakken van 7-Zip-archieven gemaakt met het LZMA2-algoritme.

2. Een wachtwoord wordt vanaf heden slechts eenmalig gevraagd bij uitpakken vanuit het contextmenu van 7z-archieven met versleutelde bestandsnamen. WinRAR 3.90 vroeg tweemaal om het wachtwoord.

3. Deze versie ondersteunt het uitpakken van .tar.bz2-archieven die bestaan uit meerdere kleinere bz2-stromen die zijn samengevoegd. Eerdere versies pakten alleen het eerste geneste bz2-stroom uit in zulke samengestelde archieven.

4. WinRAR geeft de CRC32-waarde weer van bestanden in normale .gz-archieven (niet .tar.gz-archieven). Eerdere versies lieten dit veld leeg voor GZIP-bestanden.

5. Fouten verbeterd:

a) WinRAR 3.90 gaf de knop "Opslaan" weer in plaats van "Openen" of "OK" in het dialoogvenster "Archief zoeken" (bereikbaar via de opdracht "Archief openen" in het menu "Bestand" en daarna de opdracht "Bladeren..." in het dialoogvenster "Archiefnaam en -parameters");

b) WinRAR gaf mogelijk verkeerde bestandsnamen weer tijdens het bladeren door foutieve ZIP-archieven;

c) WinRAR 3.90 was niet in staat om LZH-archieven met het "-lh7-"-algoritme uit te pakken;

d) WinRAR 3.90 was niet altijd in staat om een deel van bestanden te verwijderen na het archiveren als de optie "Verwijderen naar prullenbak" was ingeschakeld. Deze fout deed zich voor in Windows XP, maar niet in Windows Vista en Windows 7;

e) Bij het uitpakken van een ISO-bestanden door middel van de WinRAR-opdracht "Bestanden uitpakken..." vanuit het contextmenu van Windows Verkenner was het mogelijk dat WinRAR dezelfde gearchiveerde bestanden tweemaal ging uitpakken tijdens dezelfde handeling. Hierdoor werd er gevraagd om bestanden te overschrijven op het moment dat de bestanden voor de tweede keer werden uitgepakt;

f) Bij het hexadecimaal zoeken in de opdracht "Zoeken" van WinRAR 3.90 en de opdracht "ih" in de console-RAR gaf geen resultaten terug indien de eerste byte in de zoektekst een waarde had groter dan 127.

Versie 3.90

1. Een WinRAR-versie voor Windows x64 is beschikbaar. Indien u Windows x64 gebruikt wordt het sterk aanbevolen om de 64-bits WinRAR-versie te installeren. Deze biedt betere prestaties en shellintegratie vergeleken met de 32-bits versie.

2. De RAR-compressiesnelheid is verbeterd voor systemen met meerdere kernen (cores) en processoren. Deze verbetering is voornamelijk op te merken in de besturingssystemen Windows Vista en Windows 7.

3. De optie "Dubbele mappen verwijderen uit uitpakpad" in het dialoogvenster "Instellingen/Compressie" is vervangen door de universelere optie "Redundante mappen verwijderen uit uitpakpad". Deze optie zal onnodige mappen uit het uitpakpad weghalen die zijn gebaseerd op de archiefnaam. Dit gebeurt bij het uitpakken van een archief met de snelmenuopdracht "Uitpakken naar <Doelnaam>" en indien de hoofdmap van het archief slechts een enkele map bevat en verder geen bestanden.

4. Wijzigingen in het dialoogvenster "Uitpakpad en -opties":

- De knop "Nieuwe map" laat een nieuwe submap aanmaken in de momenteel gekozen map;
- De F2-toets laat de naam wijzigen van een gekozen map in de mappenstructuur;
- De F5-toets laat de inhoud van het boomstructuurscherm;
- De Del-toets laat een gekozen map in de mappenstructuur verwijderen.

5. U kunt de optie "Seconden weergeven" inschakelen in het dialoogvenster "Instellingen/Bestandslijst" als u ook de seconden wilt zien van de bestandsdatum in de bestandslijst van de WinRAR-shell.

6. De optiegroep "Waar te controleren op SFX-archieven" in het dialoogvenster "Instellingen/Integratie/Snelmenu-items" maakt het mogelijk om aanpassingen te maken in het verwerken van SFX-archieven in snelmenu's. Bijvoorbeeld, als u vaak rechtsklikt op .EXE-bestanden op trage netwerkschijven, dan kunt u de optie "Netwerkschijven" uitzetten om de vertraging te verkleinen die aanwezig is voordat het snelmenu weergegeven wordt.

7. Indien u bestanden op naam sorteert in de bestandslijst in de WinRAR-shell, dan zal WinRAR voortaan een nieuwe logische manier gebruiken om bestandsnamen te sorteren, gelijk aan de manier zoals in Windows Verkenner, waarbij aaneengesloten cijfers in de bestandsnaam als getal worden beschouwd. Dus bestanden worden gesorteerd als 1.txt, 2.txt, 10.txt in plaats van (zoals voorheen) 1.txt, 10.txt, 2.txt. Deze nieuwe sorteermethode is beschikbaar in Windows XP Service Pack 2 en nieuwer.

8. De toetscombinatie Ctrl-W kan worden gebruikt om zowel het hoofdvenster van WinRAR als de viewervensters van WinRAR te sluiten. De sneltoets "Weergeven als Windows-tekst" in de WinRAR-viewer is gewijzigd van Ctrl-W naar Ctrl-I.

9. De nieuwe schakeloptie -r- op de opdrachtregel schakelt recursiviteit volledig uit. Dit betekent dat de opdracht 'rar a -r- archief directorynaam' alleen de lege map 'directorynaam' zal meenemen, maar de inhoud van de map niet. Standaard zal, indien de directorynaam geen jokertekens bevat, RAR ook de inhoud meenemen zelfs als de optie -r niet is opgegeven.

10. Wanneer deze gebruikt wordt bij het uitpakken zal de nieuwe schakeloptie -ai op de opdrachtregel WinRAR afdwingen om bestandsattributen te negeren. Als deze schakeloptie gebruikt wordt zullen uitgepakte bestanden hun attributen krijgen op basis van zoals het besturingssysteem omgaat bij het maken van een nieuw bestand.

11. Indien de uitvoerbestandsnaam niet wordt opgegeven bij de opdracht "cw", dan zal console-RAR de commentaargegevens doorgeven aan stdout.

12. Bij het comprimeren van stdin-gegevens met de schakeloptie -si[naam], zal RAR de wijzigingstijd van elke gearchiveerd item instellen op de huidige systeemtijd. Eerdere RAR-versies vulden dit veld niet, dat een betekenisloze wijzigingstijd voor stdin opleverde.

13. Het bericht dat wordt weergegeven wanneer de muiscursor geplaatst wordt op het WinRAR-systeembalkpictogram, zal nu ook de archiefnaam bevatten. Voorheen werden alleen de resterende tijd en het totale percentage weergegeven voor archiefoperaties.

14. Nieuwe variabele 'Afsluiten' in de registersleutel 'Software\WinRAR\Policy' waarmee het mogelijk wordt om de optie "PC uitschakelen indien gereed" volledig uit te schakelen omwille van de veiligheid. Lees "Configuratie-instellingen/Registervariabelen" voor meer informatie.

15. Verdere verbeteringen in de prestaties van de shellextensies. Het contextmenu van WinRAR zal nu beter reageren als er enkele duizenden bestanden geselecteerd zijn.

16. Verbeterde compatibiliteit met een Windows-weergavestand met hoge DPI.

17. Fouten opgelost:

a) WinRAR kon een .TAR- of .TAR.GZ-archief niet openen indien zulke archieven een bestand bevatten die groter was dan 8 GB;
b) Het WinRAR-snelmenu werkte niet goed in Windows 7 bèta indien de pictogrammen in snelmenu's waren ingeschakeld en de gebruiker een bestand aanklikte in de Windows 7-bibliotheekmap;
c) Eerdere WinRAR-versies konden geen bestandsnamen wijzigen die 5 of meer aaneengesloten spaties bevatten. De WinRAR-shell geeft zulke spaties niet weer omwille van veiligheidsrisico's, omdat ze de mogelijke echte bestandsextensie hiermee kunnen verbergen. Echter, deze veiligheidsinstelling zorgde ervoor dat een naamswijziging niet meer goed werkte.


Versie 3.80

1. Ondersteuning toegevoegd voor ZIP-archieven die Unicode-bestandsnamen 
bevatten die zijn opgeslagen in de UTF-8-indeling. Bij het maken van een 
ZIP-archief slaat WinRAR de namen enkel in Unicode op indien deze niet 
juist kunnen worden opgeslagen door middel van de huidige 1-bytekarakterset.

2. Ondersteuning toegevoegd voor het uitpakken van ZIP-archieven die met 
AES zijn versleuteld.

3. Verbeterde Unicode-ondersteuning voor RAR- en ZIP-archiefnamen.

4. De bijwerkstanden "Vragen voor overschrijven" en "Bestaande bestanden 
overslaan" zijn nu beschikbaar in het dialoogvenster "Archiefnaam en 
-parameters". Hiermee is het mogelijk om het gedrag van WinRAR te 
beïnvloeden bij het bijwerken van al bestaande bestanden in een archief. 
Anders dan de bestaande standen "Alleen bestaande bestanden vernieuwen" 
en "Bestanden toevoegen en bijwerken" negeren deze nieuwe standen de 
bestandsdatum/-tijd en vergelijken enkel de bestandsnamen.

    De overeenkomende schakelopties voor de opdrachtregel zijn:

    a) schakeloptie -o schakelt archiveringsstand "Vragen voor 
overschrijven" in;

    b) schakeloptie -o- schakelt archiveringsstand "Bestaande bestanden 
overslaan" in;

    c) schakeloptie -o+ schakelt de "Alles overschrijven"-stand in 
(standaard bij archivering).

5. Nieuwe optie "Toevoegen aan contextmenu" in het dialoogvenster 
"Profielparamters". Indien deze optie is ingeschakeld zal de profielnaam 
worden weergeven in de contextmenu's van Verkenner waarmee het mogelijk 
wordt om een profiel te kiezen vanuit het contextmenu.

6. Nieuwe schakeloptie -cp waarmee het mogelijk wordt om een 
compressieprofiel te kiezen in de opdrachtregelstand. Deze wordt enkel 
ondersteund door WinRAR.exe en niet door rar.exe.

7. Nieuwe tabblad "Opties" in het dialoogvenster "Archiefnaam en 
-parameters" die een groep instellingen bevat waarmee het gedrag kan 
worden gewijzigd van de optie "Bestanden verwijderen na archiveren" op 
het tabblad "Algemeen":

    a) Bestanden verwijderen. Hiermee worden bestanden verwijderd zoals 
in de vorige WinRAR-versies.

    b) Bestanden verplaatsen naar de prullenbak. Verwijderde bestanden 
worden hiermee naar de prullenbak verplaatst.

       De overeenkomende schakeloptie op de opdrachtregel is '-dr'.

    c) Bestanden permanent verwijderen. Voordat het bestand wordt 
verwijderd worden de bestandsgegeven eerst overschreven met 0-bytes om 
te voorkomen dat de verwijderde bestanden kunnen worden hersteld op een 
later moment.

       De overeenkomende schakeloptie op de opdrachtregel is '-dw'.

       Al deze opties hebben enkel effect indien de optie "Bestanden 
verwijderen na archiveren" ingeschakeld is. U kunt deze opties 
desgewenst inschakelen voor het standaardcompressieprofiel waarmee het 
standaardgedrag van de optie "Bestanden verwijderen na archiveren" wordt 
gewijzigd.

8. Het WinRAR-dialoogvenster "Uitpakpad en -opties" is nu in grootte te 
wijzigen. U kunt de muis gebruiken om de rand van het dialoogvenster te 
verslepen naar de gewenste grootte om meer ruimte te bieden voor de 
mapweergave. WinRAR zal de nieuwe afmetingen van dit dialoogvenster opslaan.

9. Nieuwe SFX-scriptopdracht "Bijwerken" ("Update") en een nieuwe groep 
opties genaamd "Bijwerkstand" op het tabblad "Bijwerken" van het 
dialoogvenster "Uitgebreide SFX-opties". Deze opdracht en opties maken 
het mogelijk om de tijd te controleren en op basis hiervan afhankelijk 
van de bestandstijd bestanden al dan niet bij te werken.

10. Het SFX-scriptopdracht "Snelkoppeling" ("Shortcut") en nieuwe 
opdracht "Snelkoppeling toevoegen..." in het dialoogvenster "Uitgebreide 
SFX-opties" waarmee het nu mogelijk wordt om een pictogrambestand te 
koppelen aan een SFX-archief.

11. Nieuwe optie "Tijdelijke bestanden permanent verwijderen" in het 
dialoogvenster "Instellingen", tabblad "Beveiliging" waarmee een 
veiligere, niettemin tragere, manier wordt aangeboden om tijdelijke 
WinRAR-bestanden te verwijderen.

12. WinRAR en RAR geven de totale voortgang weer bij het uitpakken van 
een multivolume-RAR-archief indien alle volumes aanwezig zijn in 
dezelfde map.

13. WinRAR en RAR breiden de namen van omgevingsvariabelen in 
bestandslijsten automatisch uit. Bijvoorbeeld, een bestandslijst kan 
regels bevatten zoals:

       %windir%\*.exe
      %USERPROFILE%\Bureaublad

     Deze functie is enkel beschikbaar in de Windows-RAR-versie.

14. Ondersteuning toegevoegd voor TAR-archieven met niet-nulgegevens 
voor het "extra veld".

15. Ondersteuning toegevoegd voor TAR-archieven welke geen bestandsdeel 
"einde van archief" bevatten (welke bestaat uit 512 0-bytes).

16. Verbeterde Unicode-ondersteuning bij het verslepen van bestanden 
vanuit het WinRAR-venster.

17. De sneltoets Shift-tab kan worden gebruikt in het hoofdvenster van 
WinRAR om de invoerfocus te wisselen tussen de interfaceonderdelen 
(bestanden, commentaar, mapweergave, adresbalk) in omgekeerde volgorde. 
In eerdere versies werkte Shift-Tab volledig gelijk aan Tab.

18. Een mogelijke crash van WinRAR opgelost bij het openen van 
afgebroken UDF-ISO-bestanden.


Versie 3.71

1. Archiefnamen in het foutenlogboekbestand rar.log bevatten altijd het volledige pad.
2. Het systeembalkpictogram van WinRAR is compatibel met weergavestanden in hoge DPI.
3. Indien u een bestand in een archief met versleutelde namen hebt gewijzigd door middel van een externe editor, dan zal WinRAR niet opnieuw vragen naar het archiefwachtwoord bij de melding om een bestand bij te werken. Het zal het wachtwoord gebruiken dat u hebt opgegeven bij het openen van het archief.
4. Fouten opgelost:
    a) schakeloptie -tl en de optie "Archieftijd instellen naar laatste bestandstijd" kon mislukken in eerdere versies. Op bepaalde momenten werd de archieftijd ingesteld op de huidige systeemtijd in plaats van de laatste bestandstijd;
    b) indien het masker voor de schakeloptie -ag de tekens voor het archiefnaam, maand en minuut bevatte, plaatste WinRAR het teken 'I' in plaats van de waarde voor de minuut in de gegenereerde archiefnaam voor archiefnummers hoger dan 1;
    c) namen met hoge ASCII-waarden in ISO-bestanden in het ISO9660-formaat zonder Joliet-formaatextensie werden verkeerd weergegeven;
    d) WinRAR kon vastlopen bij het uitpakken bij enkele ongeldige RAR-archieven;
    e) indien de optie "PC uitschakelen indien gereed" werd ingeschakeld bij de opdracht "Archieven omzetten", dan zetten WinRAR de PC uit na het omzetten van het eerste achief in een gekozen groep in plaats van na het omzetten van de gehele groep;
    f) indien de gebruiker een niet-bestaand doelpad opgaf in een SFX-archief in Vista, ontstond de mogelijkheid dat SFX in een oneindige lus "Nieuw SFX-venster aanmaken" raakte;
    g) WinRAR kon niet altijd een individueel bestand uit een doelmap van een ACE-archief uitpakken door middel van slepen-en-neerzetten.

Versie 3.70

1. Een groot aantal wijzigingen omwille van compatibiliteit voor Windows Vista:

a) helpformaat gewijzigd van het oude HLP-formaat naar het nieuwere, op HTML gebaseerde CHM-formaat;

b) Zelf-uitpakkende modules met een GUI vragen om beheerders- rechten indien ze hun doelmap onder het huidige gebruikers- account niet kunnen aanmaken;

c) Het logboekbestand rar.log en de WinRAR-themabestanden zijn opgeslagen in de map %APPDATA%\WinRAR in plaats van de Program Files-map van WinRAR.
Het geëxporteerde instellingenbestand settings.reg wordt standaard ook in de map %APPDATA%\WinRAR opgeslagen, maar het is mogelijk om een andere map te kiezen in de opties "WinRAR- instellingen opslaan" en "WinRAR-instellingen laden".
WinRAR zoekt naar de registratiesleutel en het bestand settings.reg in de Program Files-map en in %APPDATA%\WinRAR;

d) Vista-compatibiliteitswijzigingen in WinRAR-shellintegratie;

e) Nieuwe optie "Vragen om beheerdersrechten" op het tabblad "Uitgebreid" van "Uitgebreide SFX-opties" waarmee SFX-archieven gemaakt kunnen worden die om beheerdersrechten vragen wanneer ze worden uitgevoerd in Windows Vista.
Het equivalent voor de opdrachtregel is de schakeloptie -iadm.

2. Ondersteuning toegevoegd voor het ISO 13346-bestandsformaat (UDF). Dit formaat wordt vaak gebruikt in ISO-afbeeldingen van DVD- schijven.

3. Unicode-ondersteuning toegevoegd ISO 9660-bestanden, dus WinRAR zou nu beter met niet-Engelse bestandsnamen in .iso-bestanden moeten kunnen omgaan.

4. Ontwerpwijzigingen in het venster dat de voortgang van het in- en uitpakken weergeeft:

a) het biedt meer ruimte voor bestandsnamen, waardoor langere namen mogelijk zijn;

b) het geeft de huidige archiefnaam weer op een aparte regel, waardoor veel langere archiefnamen mogelijk zijn dan eerst;

c) bij het inpakken wordt de huidige compressieverhouding op een aparte regel;

d) het kan zowel de standaard-Windows en klassieke WinRAR- voortgangsbalken gebriuken. Schakel de "Windows-voortgangs- balken"-optie in het WinRAR-dialoogvenster "Instellingen > Algemeen" om de standaardvoortgangsbalken weer te geven. Standaard is deze optie ingeschakeld indien een visuele stijl binnen Windows is gekozen en staat uitgeschakeld in- dien het klassieke Windows-thema is gekozen.Windows-voortgangsbalken bevatten nu enkel twee kleuren, dus ze geven niet de huidige compressieverhouding weer. Maar nu wordt de verhouding weergegeven op een aparte regel;

e) Knop "Modus..." verplaatst naar de onderkant van het venster.

5. De zelf-uitpakkende modules met een GUI ondersteunen de volgende schakelopties:

-d<pad> stelt het doelpad in -p<wchtwrd> geeft een wachtwoord op -s stille modus, alles verbergen -s1 zelfde als -s -s2 stille modus, startdialoogvenster verbergen -sp<par> geeft parameters op voor het installatieprogramma.

6. De zelf-uitpakkende modules met een GUI geven niet de volledige opdrachtregel door aan het installatieprogramma, in tegenstelling tot eerdere versies. Indien u toegang wilt hebben tot de volledige opdrachtregel van een SFX-archief, gebruik dan de sfxcmd-omgevingsvariabele welke deze opdrachtregel bevat.

7. De nieuwe schakeloptie -sc<tekenset>[objecten] maakt het mogelijk om tekensets te kiezen voor archiefcommentaar en lijstbestanden. Het vervangt de schakeloptie -fcu, dat is geïntroduceerd in RAR 3.60, welke is verwijderd van de lijst met ondersteunde schakel- opties. Nu dient u -scuc op te geven in plaats van -fcu om Uni- code-commentaar te gebruiken. In tegenstelling tot -fcu ondersteunt -sc ook de OEM- en ANSI-tekenset.

8. Nieuwe opdracht "Archiefkopie opslaan als..." in het menu "Bestand". Deze opdracht kan nuttig zijn indien u een archief van internet direct in WinRAR heeft geopend en dan besluit om het op te slaan op een lokale schijf.

9. De opdracht "Automatische terugloop" toegevoegd aan het menu "Beeld" van de interne viewer van winRAr, waardoor u de terugloop- wijze van een reeds geopend viewervvenster kunt wijzigen.
De staat van de optie wordt niet bijgehouden tussen viewersessies. Indien u de standaardwijze voor terugloop wilt wijzigen, gebruik dan het dialoogvenster "Instellingen > Viewer".

10. De knoppen "Omhoog" en "Omlaag" toegevoegd aan het dialoogvenster "Profielen indelen". Gebruik deze knoppen om de positie van het geselecteerde profiel in de lijst te wijzigen.

11. De voortgang van een handeling wordt weergegeven bij het toevoegen van het herstelrecord.

12. Indien WinRAR geminimaliseerd is naar de systeembalk en de muis over de pictogram ervan gehouden, zal WinRAR een melding weergeven over de voortgang van de huidige handeling. In vorige versies werd enkel het voltooiingspercentage opgenomen, nu bevat het dus ook gegevens over de resterende tijd.

13. De consoleversie van RAR geeft het bericht "Bezig met berekenen van controlegetal" weer bij het berekenen van het CRC32-controle- getal bij een nieuw aangemaakte RAR-volume. Eerdere versies berekenden ook controlegetal voor de volume, maar deden dit zonder dit aan te geven.

14. De lijst van recent gebruikte archieven in het menu "Bestand" kan Unicode-namen aan, waardoor betrouwbaardere ondersteuning wordt geboden voor niet-Engelse archiefnamen.

15. Een stackoverflow-kwetsbaarheid is opgelost in de module die wachtwoorden verwerkt voor de console-RAR- en UnRAR-programma's. De grafische versie (WinRAR) kende deze kwetsbaarheid niet. We zijn iDEFENSE LABS erkentelijk voor het melden van deze fout.


Versie 3.62

1. Fouten opgelost:

    a) Stack overflow-kwetsbaarheid opgelost in de WinRAR-module die 7-Zip-archieven verwerkt;

    b) De WinRAR-GZip-module stelde mogelijk een verkeerde bestandsdatum in bij het uitpakken van GZip-archieven.

Versie 3.61

1. Een fout opgelost in de tekstcompressiemodule voor multi-threaded systemen, waarbij onder bepaalde omstandigheden een ongeldig archief werd gemaakt.
Deze fout is alleen aangetroffen in de multi-threaded versie van WinRAR 3.60. Andere RAR-versies op andere platformen bevatten deze fout niet.

2. Compatibiliteitsfout opgelost waarbij Windows 95 weigerde om WinRAR 3.60 op te starten.

Versie 3.60 

1. De multithread-versie van het RAR-compressiealgoritme verbetert de compressiesnelheid op computers met meerdere processoren, met dualcore-processoren en op computers met processoren die de hyperthreading-technologie ondersteunen. Multithreading staat standaard ingeschakeld, maar is uit te schakelen in het dialoogvenster "Instellingen" op het tabblad "Algemeen".

Op de opdrachtregelversie van RAR kunt u multithreadopties beheren door middel van de schakeloptie -mt<threads>.

2. WinRAR kan voortaan, vergelijkbaar met Windows Verkenner, de inhoud van schijven en archieven in boomstructuur weergeven. Gebruik het submenu "Opties/Boomstructuur" om de weergave in boomstructuur in te schakelen. De optie kan individueel worden ingesteld voor zowel bestands- als archiefbeheermodus.

De boomstructuurweergave vervangt de opdracht "Bladeren naar map" dat voorheen aanwezig was in het menu "Bestand" en dat met behulp van de sneltoets Ctrl-T beschikbaar was in verkorte vorm.

3. De WinRAR-opdracht "Naam wijzigen" werkt nu ook met ZIP-archieven. Eerdere versies waren enkel in staat bestandsnamen in RAR-archieven te wijzigen.

4. Decompressieondersteuning toegevoegd voor LZH-archieven die zijn aangemaakt met het "-lh7-"-algoritme.

5. Nieuwe optie "Dubbele mappen in uitpakpad verwijderen" in het dialoogvenster "Instellingen", tabblad "Compressie".

Indien deze optie is ingeschakeld en u pakt een archief uit dat geen bestanden in de beginmap heeft staan en slechts een enkele map met bijv. de naam 'mapnaam' in dezelfde beginmap, dan zal bij het decomprimeren geen dubbele mapnaam worden gebruikt wanneer de doelmap ingesteld is op een lege of nieuwe map die eindigt met '/mapnaam'. Zo voorkomt u het ontstaan van mapstructuren zoals 'mapnaam/mapnaam', analoog aan het gegeven voorbeeld.

6. Nieuwe knop "Volumegroottes definiëren..." in het dialoogvenster "Instellingen", tabblad "Compressie". Deze knop laat een nieuw dialoogvenster zien, genaamd "Volumegroottes definiëren". Hierin kunt u de lijst van vooropgegeven volumegroottes wijzigen, zoals die weergegeven worden in het veld "Archief opsplitsen (bytes)" in het dialoogvenster "Archiefnaam en -parameters".

7. De snelheid van de algemene RAR-compressie is verhoogd voor bepaalde gegevenstypen. Afhankelijk van het gegevenstype en -grootte kan de snelheidswinst 5 tot 15% bedragen.

8. Nieuwe optie "Automatisch naam wijzigen" in het dialoogvenster "Uitpakpad en -opties" en de overeenkomstige schakeloptie -or op de opdrachtregel, waarmee de namen van uitgepakte bestanden automatisch kunnen worden gewijzigd indien een bestand met dezelfde naam al bestaat. Het is ook mogelijk om deze optie direct in te schakelen wanneer gevraagd wordt om te bevestigen om een bestand te overschrijven. Dit doet u door in laatstgenoemd dialoogvenster de knop "Naam overal wijzigen".

Bestanden waarvan de naam is gewijzigd zullen naam als 'bestandsnaam(N).txt', wanneer 'bestandsnaam.txt' de oorspronkelijke bestandsnaam was. 'N' staat hierbij uiteraard voor een getal.

9. De optie "Wijzigingstijd instellen" in het dialoogvenster "Uitpakpad en -opties" (tabblad "Uitgebreid") is nu ook beschikbaar voor ZIP-archieven. Voorheen was deze optie enkel beschikbaar voor RAR-archieven.

10. De optie "Multithreading" is toegevoegd aan de opdracht "Benchmark en hardwaretest", waarmee u de prestaties van normale en multithread-versies van het RAR-compressiealgoritme kunt vergelijken.

11. Nieuwe opdracht voor de opdrachtregelversie van RAR: 'ch' (archiefparameters wijzigen). Hiermee is het mogelijk om schakelopties zoals -av, -tl en -cl toe te passen op een archief.

12. Nieuwe opdracht voor de opdrachtregelversie van RAR: 'cv'. Hiermee wordt het mogelijk voor de opdrachtregelversie om opties, zoals weergegeven in het WinRAR-venster "Archieven omzetten". Ondersteuning bestaat alleen voor winrar.exe, niet voor rar.exe.

13. Nieuwe schakelopties in de opdrachtregelversie: -sl<grootte> en -sm<grootte>. Deze schakelopties maken het mogelijk om beperkingen te stellen aan de hoeveelheid te verwerken bestanden.

14. De nieuwe schakeloptie -fcu[bestand] voor de opdrachtregelversie van RAR maakt het mogelijk om archiefcommentaar te lezen van Unicode-bestanden. Ook wordt hiermee het gedrag van de opdracht "cw" beïnvloedt, waarbij het uitvoerformaat voor commentaar op Unicode wordt ingesteld.

15. 7Z is toegevoegd aan de lijst van formaten zonder compressie wanneer de schakeloptie -ms zonder een parameter wordt gebruikt.

16. De schakeloptie -e[+]<attr> wordt nu door de meeste opdrachtregelhandelingen ondersteund, waaronder het uitpakken en verwijderen van bestanden. Voorheen werd dit enkel ondersteund bij het inpakken.

17. Het is nu mogelijk om omgevingsvariabelen te gebruiken in de archiefnaam van het dialoogvenster "Archiefnaam en -parameters" en in mapnamen op de tabbladen "Compressie" en "Paden" van het dialoogvenster "Instellingen" van WinRAR. Bijvoorbeeld, u kunt nu '%temp%' invoeren in het veld "Map voor tijdelijke bestanden". 